page 1	一千八百五十六年正月初一日第壹號
page 1	遐邇貫珍
page 1	香港英華書院印刷
page 2	英年月閏日歌訣
page 2	英年十二月其數同中原四六九十一卅日皆圓全餘月增一日此數亦易言惟逢第二月二十八日焉四歲二月閏廿九日回還
page 2	耶穌降生一千八百五十六年日記
page 2	正月初一日即乙卯十一月廿四
page 2	二月初一日十二月廿五
page 2	三月初一曰丙辰正月廿五
page 2	四月初一日二月廿六
page 2	五月初一日三月廿七
page 2	六月初一日四月廿九
page 2	七月初一日五月廿九
page 2	八月初一日七月初一
page 2	九月初一日八月初三
page 2	十月初一日九月初三
page 2	十一月初一日十月初四
page 2	十二月初一日十一月初四
page 2	正月禮拜詳序
page 2	一英初六唐十一月廿九
page 2	二英十三唐十二月初六
page 2	三英二十唐十二月十三
page 2	四英二十七唐十二月二十
page 2	第壹號目錄
page 2	黑穴獄錄
page 2	象論
page 2	虎論
page 2	近日雜報
page 2	波里曼船載俄兵被獲事
page 2	大憲議築海旁大路事
page 2	奏稿
page 2	京報
page 2	歐羅巴新聞畧
page 3	黑穴獄錄
page 3	數十年以來亞西亞之印度已歸大英統轄溯自雍正年間印度諸國土王與英人連年持戰迨至耶穌降生一千零五十六年于孟加拉土被印度王數拉查度拉生擒英人一百四十六名解至加吉打城下獄其囼圄名曰黑穴甚是窄狹僅方一十八尺時約戌初日已西墜是夜炎氣逼人與別夜大相懸絕眾莫能堪況又奔走遠途忽錮此地困憊愈甚以故眾皆發熱汗流浹背戊時未盡渴極難當喘息不絕斯時合力逼門不謂門堅難啟眾莫如何遂辱罵不止欲激怒主守者以銃射之致已于死地而已嗣後皆大聲呼曰水乎水乎其時雖有以小水進者正所謂猶以一杯水救一車之薪不惟無濟于事適足激揚火勢耳于是大為鼓譟踐踏而死者不少主守者燭照自牗見其悽慘情形反為大笑幾何不人面而獸心哉迨亥時中生者顛倒糊說以至嘆曰氣乎氣乎因之百計圖維務欲激怒土王與主守者以早置已于死地及至丑時躋擁不絕至有直立而死者東方漸白死者之臭氣逼人斯時土王聞獄內死人甚多
page 4	即遣一吏往問囚首尚存否有以囚首阿威示之是時將近卯中忽有令下命釋之計自戌初至卯中約六時許一百四十六人中猶存生命者祇得二十三人即此二十三人亦皆已染重病矣
page 4	象論
page 4	百獸之中惟象最大生育於幽深綿邈之區居則聚黨聯群出亦呼群引類每逢平原空曠之地有用澤茂草者為尤多也邊倫磯先生嘗云昔我于亞非利加曠野中曾見有象一群恬靜喂草于其間對此景物宜人真足令我不能忘情者幼象甚好戲劇跳舞耍玩情態百出生至十八廿四年間其長始定性甚靈巧較之他獸為獨優嘗在亞非利加南境以頓村偶于一夜陰雨沉黑有群象下山在村外終夜呌吼及旦村人按其所吼之處而往尋之見有一坑坑內無水闊可四五尺深約一丈四尺中有象跡在焉方知有象陷在其內惟是既已入于坎窞何能自出險中殊令人難以推測迨于坑之兩旁見有象跡雜踏或跪者有之或立者有之覩此情形始悟昨夜呌吼之由乃為拯救陷象故耳至其所以能援出坑中者終不知其所用何術也噫此物具此靈妙而世人猶以鈍象名之者又烏知其大知若愚大巧若拙哉
page 4	虎論
page 4	獸類中莫有麗于虎者然貪饕不足性嗜血雖已飽腹仍欲吞噬其性如此使天下隨處有之必為民物之大害所幸者止生于亞西亞暑熱之地耳而印度暹羅亦多有之其身大于巨獒其形彷彿若貓故以虎為大貓貓為小虎亦可數年前于印度西方有貴客數人自孟買城往以裏反打島遨遊是島也距孟買約二十里中有岩穴高約丈半深與闊齊均有十二丈四周磐石琢成人獸形狀兩旁鑿出房舍與廟宇數間結搆天然窮極人巧天下古迹之至奇者莫此若也眾客步入游觀忽于幽暗之處遇一虎子遂取奔出以防虎母之知也于是一客攜虎子歸縱其所如供養甚厚惟于生肉不與之食虎年漸長馴習如犬熟于家畜然人見之莫不戰慄適一日偶遇生肉一塊血涔涔滴虎見舐之即復其原性立地發狂兩目眈眈將肉亂噬咆哮一聲投林而去嗣後不
page 5	復知其所之矣彥云江山易改性格難移其斯之謂歟
page 5	近日雜報
page 5	英國於一千八百五十三年即癸丑十二月初三日起至甲寅十一月十二日止所發往外國土產布疋器用等貨今將其值臚列於左
page 5	發往俄羅斯北邊諸埠之貨共值銀四千七百九十八磅
page 5	發往俄羅斯波羅的海諸埠之貨共值銀四萬九千五百零三磅
page 5	發往瑞顛與那威諸埠之貨共值銀七十三萬六千八百零八磅
page 5	發往運國諸埠之貨共值銀七十五萬九千七百一十八磅
page 5	發往普?士國諸埠之貨共值銀九十一萬二千六百零八磅
page 5	發往阿諾威國諸埠之貨共值銀二十三萬八千五百零四磅
page 5	發往日耳曼所屬之商會諸埠之貨共值銀七百四十一萬三千七百一十五磅
page 5	發往荷蘭國諸埠之貨共值銀四百五十七萬三千零三十四磅
page 5	發往比利時國諸埠之貨共值銀一百四十萬六千九百三十二磅
page 5	發往佛郎西國諸埠之貨共值銀三百十七萬五千二百九十磅
page 5	發往葡萄牙國諸埠之貨共值銀一百三十七萬零六百零三磅
page 5	發往葡萄牙之亞索利馬地拉諸海
page 6	島之貨共值銀十一萬八千七百零六磅
page 6	發往西班牙與西班牙之巴利里諸島之貨共值銀一百二十七萬四百六十四磅發往西班牙之間尼里諸島之貨共值銀八萬零二千一百一十五磅
page 6	發往以大利屬內諸土與及亞得亞海沿濵諸埠之貨共值銀一百零五萬四千五百十三磅
page 6	發往希臘國之貨共值銀八萬零一百三十磅
page 6	發往土耳其國之貨共值銀二百七十五萬八千六百零五磅
page 6	發往摩拉達維華拉幾兩土之貨共值銀一萬六千四百零二磅
page 6	發往叙利亞與巴里斯顛之貨共值銀卅六萬零六千九百九十三磅
page 6	發往埃及之貨共值銀一百二十五萬三千三百五十三磅
page 6	發往摩羅哥之貨共值銀七萬五千七十六磅
page 6	發往塞內岡比之佛國屬土之貨共值銀八千零一百二十五磅
page 6	發往亞非里加洲西濵諸埠之貨共值銀六十四萬六千八百六十八磅
page 6	發往葛羅巴蘇門答臘二島之貨共值銀六十三萬六千八百四十四磅
page 6	發往非里比納諸島之貨共值銀三十五萬二百四十五磅
page 6	發往中國諸埠之貨共值銀五十三萬二千六百三十九磅
page 6	發往古巴島之貨共值銀一百零三萬八千一百五十九磅
page 6	發往海地島之貨共值銀一十九萬五千零五十三磅
page 6	發往花旗國諸埠之貨共值銀二千一百四十一萬零三百六十九磅
page 6	發往墨西哥諸埠之貨共值銀四十三萬零九百三十六磅
page 6	發往新加拉大諸埠之貨共值銀二十七萬零七百二十二磅
page 6	發往委內瑞拉諸埠之貨共值銀三十萬零九百九十九磅
page 6	發往巴西諸埠之貨共值銀二百八十九萬一千八百四十磅
page 6	發往烏拉乖諸埠之貨共值銀四十六萬二千二百一十磅
page 6	發往拉巴拉他宗埠之貨共值銀一百二十六萬七千一百二十五磅
page 6	發往智利諸埠之貨共值銀一百四十二萬一千八百五十五磅
page 6	發往秘魯諸埠之貨共值銀九十四萬九千二百八十九磅
page 6	發往別國未記其名者之貨共值銀一百零一萬四千八百五十八磅
page 6	以上所載之國以英國而論則皆為外國合共計所發之貨值該銀六千三百四十萬零五百八十七磅英銀一磅伸唐銀三兩四錢四分共伸唐銀二萬一千八百一十一萬六千一百九十二兩八錢正
page 7	另發往英國所屬之外埠列左
page 7	發往南邊諸島之貨共值銀四十八萬零三百三十九磅
page 7	發往接拉打埠之貨共值銀七十五萬四千三百五十七磅
page 7	發往地中海馬打島之貨共值銀四十一萬三千二百八十五磅
page 7	發往地中海伊阿尼諸島之貨共值銀一十二萬八千九百七十五磅
page 7	發往亞非利加洲南土諸埠之貨共值銀九十二萬一千九百五十七磅
page 7	發往夘利舍島諸埠之貨共值銀三十八萬三千二百一十磅
page 7	發往印度諸埠之貨共值銀一千零二萬五千九百六十九磅
page 7	發往香港之貨共值銀四十六萬八千零七十七磅
page 7	發往澳大利亞諸埠之貨共值銀一千一百九十三萬一千三百五十二磅
page 7	發往北亞墨利加之英屬諸埠之貨共值銀五百九十八萬零八百七十六磅
page 7	發往西印度群島之英屬諸埠之貨共值銀二百萬八千三百八十磅
page 7	發往別屬土未記其名者之貨共值銀四十萬一千五百三十六磅
page 7	合共計該貨值銀三千三百八十九萬八千三百一十三磅共伸唐銀一萬一千六百六十一萬零一百九十六兩七錢二分二共合計共該銀三萬三千四百七十二萬六千三百八十九兩五錢二分
page 7	波里曼船載俄兵被獲事
page 7	上年有俄國師船一隻船上大炮五十餘位俄兵五百餘名泊在日本國洋面適遇地震海水翻騰竟將俄國師船覆沒俄兵得救埋岸同在日本國內藏身各國洋船不敢載他回境故逗遛至本年七八月間偶有波里曼船在香港載伙食到日本以接濟花旗船者俄兵遂以重利顧其回國波里曼船主惟利是圖頓忘西國之例凡兩國搆兵若有別國暗帮此國者即為彼國之敵于是載得俄兵二百餘人駛出日本境外被英國師船查獲其船帶回香港將船中之俄兵解回大英處置其波里曼之船業已發賣充公矣
page 7	大憲議築海傍大路事
page 7	本港總督大人欲在海邊築一大路接連上環直至兵房止不特利便客商上落且夜間綠衣亦能巡輯海盜實為港內之大利益者也不謂附海舖客間
page 8	有各為已私以為舖後設路則貨物上落不便且所上某貨悉已被人窺知以故多有不欲者于本月初三日同赴憲衙遞禀請罷是議大憲以利溥為心諭以不可以私廢公之義不允其請業經章程已定不日舉行矣十一月十七日在急水門有漁船一隻被賊擄去
page 8	十二月初三日在香港所有英佛師船同時陞旗放炮慶賀攻俄奏凱
page 8	有一英官名士打靈向在本港按察司衙中帮辦案件者日前回國英旨封往錫蘭為副按察司之職
page 8	那拿火船到港載有鴉片土二千零一十二箱銀九十六萬零六百二十八員另雜貨二百五十九件
page 8	十二月初五日有三枝桅洋船一隻賣與唐人該值銀三千五百員
page 8	十二月初旬有船在舊金山到港載有唐客四百名
page 8	省城花旗施醫館先生名巴駕者與花旗欽差共事有年兼熟唐話于本年返國國主封為欽差大臣不日來粵接印云
page 8	英十二月十一二日在墨門有南京漕船一隻被賊刧去金條約值銀二萬一千員銀條約值銀四千員所有貨物皆不暇取
page 8	上環西營盤于初七晚八點鐘有賊匪數十在孖喇行外扣門稱說為交書信者于是管店啟門賊匪突入買辦房徑開格萬取去銀一千員即便逃出及綠衣到時賊踪已渺矣該地方現請綠衣看守以防後患此亦亡羊補牢之意也
page 8	俄人向在黑龍江北邊設立數埠其黑龍江之南乃係大清統屬因英佛在北邊攻擊故俄人將埠內貨物盡遷入黑龍江南境聞有唐官遣吏責其何故入我內地俄人指其兵船以示莫奈我何之意云
page 8	花旗國屢年有船到日本洋面捕取鯨魚自立和約之後花旗多有帶貨來此以與該船貿易者日本官以約內所議若花旗客商到埠祇許逗遛數日不許在此貿易故將花旗客商逐回現在花旗客商返國將其情節禀知國主所議如何尚未得知
page 8	十二月十四日花旗國水師提督在港身故其為人也廉靜寡欲為耶穌真實門徒今雖肉身已委塵凡其靈魂定歸天國也
page 8	有一英商在上海貿易生意不前將行閉歇欠下英賬無數並欠下唐賬亦有三十五萬之多行中貯有茶葉一萬箱皆未交銀者唐人悉數取回
page 8	英國邇來所出新文紙日愈日多上十五年前出紙者不過五百零五人上四年則多至一千零九十一人十八年前
page 9	倫敦每年共出紙三百五十萬張近來每年則出至九百萬張亦可見人民繁庶也
page 9	奏稿
page 9	候補五品京官臣曾望顏奏為瀝陳廣東禍亂之由敬陳管見仰祈
page 9	聖鋻事廣東賊盜無時不有無地不有而莫甚於今日其故總由歷年不辦會匪不拿真賊一味諱飾遂致賊腥日肆匪黨有多蔓延隣省禍及天下令仍大潰裂于廣東言之實堪痛恨溯日?光初年已有三合會名目其時僅暗相勾引跡猶未彰著也道光十一年御史馮?勳訪有五省圖記旂號冊本奏奉諭旨查辦除貴州省獲辦一起為原奏未及廣東等省並末聞獲辦一次然其時猶未敢肆行也道光二十三年八月三合會匪與臥龍會千餘人在順德縣之容奇鄉械鬥傷弊三命該匪自相仇殺並不報案官亦直視為無其事至道光二十四年正月該匪復?尋仇聚數縣之三合會與臥龍會匪合數千人又在順德之桂州鄉大為械鬥死者百餘人傷者百餘人時知縣韓鳳翔甫經到任聞信即往彈壓奔省面禀大吏囑勿聲張嗣經御史朱琦奏奉寄諭查辦乃由省捏造一甘結底稿發縣令紳士出具無會匪械鬥甘結紳士不肯又另派道員琦成額親到順德縣桂州鄉嚇勒該紳士若不具甘結遂據以覆奏並且捏稱該處每年有賽神之會此處係因賽神船隻往來抵撞僅相角口並無打架等語以後再不許人提會匪二字以地方非常之變竟敢為虛飾之詞悉行消弭此臣于十五年監臨奏參摺內所以見有不肖臣工尤而效之凡百事為心圖規避處分不顧欺罔君上其漸斷不可長之慮也因是之故該匪等並無畏忌謂大憲不禁人拜會我等樂得結拜遂致蔓延通省及于廣西今竟禍連吳楚二十四年秋間有外匪至臣籍香山之港口隆都各鄉誘人入會始猶數十人於夜間結拜後竟數百為群公然白晝結拜其結拜之處凡有路口俱用鎗炮把守以防官兵圍拿凡入會者每人斂錢三百其黨引得一人入會者則分錢二十文其已結拜後再看人結拜者謂之看戲亦得分錢十文其結拜時設一紙帳城城上供未知何牌位旁坐一白衣白帽者謂之亞媽入會之人俱
page 10	穿刀門而入跪聽亞媽教授隱語各以縫針針其指頭滴血血水一盅各飲一口亞媽乃高聲念悖逆之語眾皆齊聲應答而起其每處頭目皆名曰紅棍次曰紙扇三曰草鞋紅棍有管數十人者有管數百人者有管數千人者至省郡邑村皆徧曰某某房有大小故紅棍之所管有多少紅棍即偽元帥之隱語紙扇即偽軍師之隱語草鞋即走報通信之隱語衙門兵差皆其黨羽無知窮民貪其小利因被誣惑即安分務農貿易良民不堪其擾實亦內有被脅從之後仍常索詐有事責令出資擾累更甚遂至悔不可及非不思而官自首無如官塲深諱遂亦轉相隱忍是年冬間臣籍香山城南大街即有百十會匪白日持刀入室嚇禁索取銀兩之事幸得臣告養在籍大挑知縣林謙率四大得能等都紳士嚴立規條凡有外匪來誘人入會者與及鄉人子弟入會者嚴拿送官究治又得督臣耆英出示凡有匪徒搶刧者許民格殺勿論而是時香山協陞任副將洪名香知縣陸孫鼎俱先後拿獲匪首高旺遠?佩踞李亞端等重辦香山會匪稍為斂迹然皆照尋常盜賊辦始終不敢說一會字故不特外府州縣勾結拜會者不可勝數即省城白雲山近在咫尺亦無時無匪拜會自是以來不特水陸行旅時遭擄刧且有直入城鄉刧掠當店舖戶人家並擄事主勒贖現今通省當店百不留存一二呈報到官不即追捕反將事主多方磨難延至日久始行勘騐又勒派事主夫馬費用百數十金故事主畏累常多隱忍百不報一即有拿辦一二起率借盜銷案總無真賍尤有異者知該處地方有匪兵差並不往捕止責令紳士交出紳士初無兵役烏能捕匪及真匪遠颺又將該紳族祠內祖先神主鎖縛挑入署內收禁朝廷立法罪人不孥而廣東辦案罪及已死之祖先實為罕聞而州縣敢于橫行上司並不一問且遇案不專捕要犯止勒令交出若干人而真匪早已逍遙事外于是苟且買人湊數如上年東莞之案竟有瞽目幼童解省至巡撫過堂時始行省釋則無辜罪禍者不知凡幾矣以故會匪等因民心怨讀時出勾引道光二十六七年翁源乳源英德清遠一帶會匪千百人攜帶帳房器械隨處駐禁擄刧官佯不知有道光二十九年英德清遠之案猶曰股匪遊匪絕不肯說出一會字故匪等見官如此舉
page 11	動益無畏忌遂暗相勾引本年春間潮郡先行滋事連州英德群盜橫行五月東莞失守甫經收復又擾番禺縣之大石鄉未及剿平而南海之佛山為匪盤踞順德之兩龍陳村新會之江門羅底鶴由之沙平墟等處皆為嚮應七月遂陷順德縣肇慶府城鶴山縣城增城從化花縣英德等縣失守惠州府城韶州城連平州城俱被圍困各路驛站交報俱被阻塞凡各處外來之匪不過數百人或百餘人而本土會匪即纏紅頭竪紅旂以應之遂致大夥盤踞若非拜會結勾數十年之先何至一方滋事而四處嚮應之多竟敢迫攻省城失陷郡邑潰裂一至於此皆臣在籍所親見並非得之風聞也事已至此似難着手然臣觀東莞之事前署知縣華廷傑平日頗得民心甫離任數日而東莞滋事又派該令再往署理到縣數日本處之匪皆為歛迹外來之匪悉皆逃散以得無事又觀臣籍香山之事署知縣邱才穎本年三月到任儉撲自守民心悅服及聞東莞之事即親往各鄉點騐鄉舅優加獎勵又將東鄉紳士林謙所辦四大能得等都聯鄉禀請諄飾西鄉隆都一體照辦及聞順德佛山新有警省報不通日夜親赴口岸督飭紳士各鄉防堵迭獲奸細數十年起立置之法閏七月初十至十五等日匪陷縣北港口地方將逼縣城于次日該令率長洲員峰張溪三鄉壯勇登時克復殺賊數百名匪屢向縣西來攻該令率隆都數鄉之勇在象角海口奮勇擊退轟沉匪船數隻斃賊百餘名匪又攻縣之東濠及員峰張溪等鄉該令督率該處公局壯勇轟沉賊船數隻斃賊多名該令盡心盡力士民感激不獨良民為之出力即平素不馴之輩亦回心轉意隨同殺賊不使賊匪逼近縣城由此觀之但得一良有司即能鼓勵士民保守地方又觀新會之事賊已踞縣屬江門鎮圍攻縣城得在籍年七十餘之總兵何岳鍾于賊匪未到之先與一二有能紳士早已預備米穀鎗炮藥彈挑選丁壯攖城固守約束嚴明賊匪數次四面環攻俱被該總兵設法轟擊斃賊數千名賊不敢近是得一有能紳士即能保守危城又觀南海之九十六鄉之紳民同心戮力約束嚴明假道不從屢次攻撲皆被轟擊而退斃賊多名是一方之義勇得力即能遏蔽賊鋒而觀今辦理之法獨以解散黨羽為先誠使該省大吏推誠布公遍訪廣
page 12	詢無論官紳名位高卑凡有可用皆集思廣益屏絕已私虛心聽納合眾長以為已用不自尊而卑人紳民之出力者無分大小皆奏請恩旨獎勵猶必宣示窮鄉僻壤俾眾週知使良民愈加鼓舞不肖亦悔自新且臣由籍起程時聞匪志在得財所刧之贓為匪首所據附和之眾既不得財又不得食又常被兵勇誅戮悔心甚多亟思反正尤宜乘此機會廣為招撫赦其既往許令自新准其為農設法稽查以大散賊之黨羽黨羽一散則所存兇頭目如佛山之陳洸隆何亞六高世德順德之大樁吉搭柵英蝦春關亞瓜四亞勝三鶴山之陳亞發仔馮吊頭仔江門之狗虱象單眼陳小橋梁番禺之金亞光江亞函等及外江之著明首匪不過百餘人乃不難於勦滅然非實心任事之員與地方公正紳士斷不能膺此任若一味諱飭不求實濟專務虛名苟且塞責則事未可知也臣桑梓關心不能不瀝陳亂源敬陳官見是否可採之處請勅下該處督撫查明核辦謹摺其奏伏乞皇上聖鑒訓示
page 12	京報
page 12	九月初四上諭向榮奏河南解營火藥不堪應用軍營火藥最關緊要製造不精燃火無力貽悞非淺着將承辦各員議處
page 12	九月初六上諭曾國藩奏道員攻剿股匪叠勝獲仗何桂珍于克復英山縣後即率兵分路進攻立將蘄水縣克復此後于蔡家河等處連獲勝仗殺賊無算陣斬劇賊偽總制田金爵
page 12	九月初七上諭曾國藩奏水陸兩軍攻剿河口八月二十七八等日賊匪屯聚流澌柘機等處經李元度等會同夾擊殺賊百餘焚燬賊巢蘇官渡之賊亦經我軍擒殺其下中山賊壘乘勢沖入擊沉湖口梅家洲等處賊船二隻賊始敗退此次迭經獲勝着即克復潯城
page 12	上諭向榮吉爾杭阿奏攻剿鎮江逆匪迭次獲勝現在移營逼攻八月初四鎮匪三千突出東北兩門分股撲營經米興朝督兵襲擊該逆望風披靡其南水關潛出之賊經余萬清截殺午後該逆復由西門突出賊船登岸援應經劉存
page 13	厚在寶蓋山下放炮退賊初五六等日我軍列陣平地該逆數千撲出奮力迎剿斃賊無算初八日於山下築壘並出千餘賊抗拒經饒永福督兵上山犁毀土埂鎮匪業經三面圍攻勢漸窮蹙着吉爾杭阿迅速進攻悉數殲除
page 13	九月十七日王懿德奏閩省師船圍攻被匪焚燬據海壇鎮總兵吳朝良報云五月初二在洋巡哨至鼓嶼洋面見艇船二十餘隻圍攻師船五隻甚急當即督兵沖破救出師船三隻斃賊無算尚有師船二隻被匪圍裏復竭力尾追賊始北竄又救出師船一隻其一隻被賊焚燬受傷兵丁十名炮斃一名把總廬宗貴千總楊天庇臨敵陣亡受傷舵工數十名
page 13	九月廿一日上諭駱秉章奏郴州桂陽等處剿賊獲勝一摺廣匪竄入湖南分踞郴州及桂陽州境經知府王葆生分督兵勇由海龍塘進剿八月初三等日該逆屢撲湘勇營盤經官軍分隊截擊陣斃悍賊無算該逆由龍王舖竄踞江口王葆生乘其未備力燬賊營十三座賊由間道潛竄茶陵州城同知趙煥聯等星夜赴援先於城外斃賊數百賊匪潰敗入城雖未克復而擒賊以千計其郴州踞城之賊被參將李輔朝擊斃甚多賊瞰永興空虛遂由河灘涉淺闌入旋即四出分竄其桂陽賊匪經團勇迭次獲勝賊已潰竄着即尅期掃清
page 13	上諭駱秉章奏知縣失守城池旋即收復東安縣賴史直於該縣失守後即赶緊招集鄉團立時克復斃賊多名
page 13	陸元懷奏浮梁被擾情形安徽賊匪於二月間至景德鎮滋擾三月分股攻陷弋陽另股由婺源竄入廣信郡城四月初九信郡敗匪由浙江?化縣繞至婺源闌入浮邑景德鎮設卡盤踞弋陽敗匪由樂平縣來襲該縣張方矩募勇由西門殺入該匪由北門逃遁
page 13	九月廿二日上諭駱秉章奏賊匪自東安分竄斬陽新甯進剿各獲大勝生擒首逆縣城解圍一摺粵西逆匪竄踞永安經知府王鑫等于七月廿四日督兵誘賊出擊乘勝環攻賊勢不支竄出縣城當將城池收復八月初九我軍追剿迭有斬獲首逆偽定南王胡有祿謀竄四明山被我軍抄擊賊眾敗潰當將首逆擒獲斃匪無算其竄入新甯之賊經劉長佑於八月十二督兵直抵賊巢奮
page 14	力攻剿賊眾死傷狼藉現往長沙河一帶逃竄新甯城圍頓解
page 14	九月廿三上諭黃宗漢奏剿辦馬邊夷匪迭次獲勝馬邊地方夷匪為患窺伺沿山漢地塔蓋夷棚民受其害經樂斌派員進剿斃匪千餘首匪就戮各夷投誠救出難民無數地方肅清
page 14	上諭蔣尉遠奏沈世良等於安慶屬之老鴉地方勦辦竄匪因眾寡不敵力竭陣亡
page 14	上諭蔣尉遠奏貴州?岱等被夷匪滋事盤踞蜜蜂坉夷寨負嵎抗拒經提督孝順等督飭兵勇分札營盤自七月廿九等日每次接仗斃二三百名不等分兵四路進攻立將賊寨燒燬餘匪搜捕淨盡
page 14	九月廿四上諭托明阿等奏援剿浦口圍攻瓜州迭獲大勝九月初七賊匪竄至江浦之石望?地方經武慶派員援剿殺賊二千立將石蹟橋鎮克復
page 14	該逆由?洋口等處援應????合力蔣殲托明??兵進攻直逼金山開砲轟塌賊隄德興阿由三路逼近賊濠賊黨分路抗拒陳金綬等由東岸策應瓜州之賊擊殺甚眾餘匪脫逃着托明阿迅即克復上諭曹登唐庸天象垂警星現雷嗚宗灾祲迭見請詔臣工亟言闕失以召祥和朕日理萬幾當此時事孔棘之秋虎尾春冰常存敬畏曷敢萌怠荒之志更望內外臣工勤思補袞于國計民生實有裨益以仰副朕側身修行之苦衷
page 14	上諭和春奏剿賊獲勝官軍攻剿芝蔴麕港賊匪擒斬多名九月初三四日江南賊援?集分撲營盤經副將吉連督兵開砲追殺二十餘里殲斃千餘參將劉玉豹副將劉鶴翔力竭捐軀
page 14	九月廿五上諭勞崇光奏潯州府城被匪攻陷廣匪竄撲潯州經知府劉體舒嬰城固守一百餘日先後殺賊三四千人惟東省水師屢次敗壞匪勢日張七月十七日由西門蜂擁入城府城被陷在城文武下落着該撫查明
page 14	上諭向榮奏剿除蕪湖獲勝八月廿二賊于弋磯築壘我軍乘夜焚燒賊卡二座二十九日鄧紹良等同剿賊壘開砲轟打斃賊無算該逆潰亂撲河淹斃千名燬賊壘七座西湖之賊肅清吳全美師船截擊生擒偽軍師王畢九月初四
page 15	鄧紹良等分投攻襲將丁橋之賊斬殺數百人燬賊壘獲賊糧逆眾竄逃殺斃偽尚書偽總制各一名初八日蔡應龍復焚燬賊壘二座吳全美督兵夾攻弋磯冒炮撲入平毀北山二壘直逼山南該逆潰散所有弋磯廣福磯賊營七座悉數蕩平
page 15	上諭勞崇光奏殲除武宣貴縣結夥匪徒廣西武宣縣革生甘濟南與廣東客民梁亞昭等在貴縣地方結拜尚弟會逼脅愚民供錢米經黃輔相督兵將甘濟南圍拿砍斃梁亞昭復敢糾逼邨民攻城報復黃輔相即帶勇馳抵石龍墟四面攻環將梁亞昭等一並生擒正法
page 15	九月廿六上諭前因湖北逆賊攻陷德安特授西凌阿為欽差大臣綿洵帮辦軍務統率精兵往剿七月初二逆匪攻取營盤損失軍裝朕僅將西凌阿綿洵革職乃本日據奏攻剿情形雖馬隊獲勝而步兵屢次潰散調度乖方着即革職交官文差遣
page 15	上諭官文奏德安南路進攻賊匪九月初九顏朝斌會北路官兵夾攻該逆糾眾來撲鏖戰三時斃賊數百初十日西凌阿派納欽出戰殲斃百餘名西凌阿奏十六日逆匪來撲步隊當先迎敵接仗時步隊潰散西凌阿手斬潰兵多名勢不能遏乃督馬隊殺賊數百德楞額襲賊後路賊眾大潰追殺數十里計殺千餘名生擒長髮賊數百名此次德安南路已獲勝仗亟圖克復官文已授欽差大臣着即搗破賊巢
page 15	九月廿七上諭載增奏賊匪竄擾沔陽周家帮兵勇擊退大獲勝仗一摺賊匪分股竄擾長江埠及朱儒山九月初十由朱儒山竄至周家帮地方肆行焚掠魁玉派員馳剿賊匪直前撲進我軍放炮擊退忽有另股賊匪從湖口抄來經福壽等伏兵沖出魁玉督兵三面夾攻賊眾敗走淹斃湖中者無數
page 15	九月廿九上諭吳振棫奏拿獲奸匪陳通明先經投入賊黨糾夥投賊搜獲磚印一顆審明正法
page 15	十月初二上諭官文奏官軍進剿龍潭等處賊匪迭獲勝仗九月十八日賊匪竄據漢陽府屬之龍潭地方經常恩派勇剿辦該逆抗拒我軍鎗炮齊施斃匪
page 16	多名次日進攻蔡店該逆傾巢而出我軍奮勇殺斃賊匪無數其朱儒山之賊經王得勝追殺十餘里
page 16	歐羅巴新聞畧
page 16	英十二月初二日有火船一隻名挪拿到港帶來新聞紙內載俄之黑海西巴士多卜魯被英佛于九月初八日攻下其城云夫西巴士多卜魯城之南俱是官署民居人烟稠密城之東南有炮臺一座名曰馬拉鴿堅厚高峻異常城之北邊有海腰為帶中有橋梁相通對岸盡是曠土渺無民居祇有炮臺數座耳英佛于九月初間用炮八百位轟擊其城南一帶連戰數日共計發炮約有一百六十萬响迨于初八日分兵三路英兵攻其左佛兵攻其右與中俱于是日午刻將其炮臺攻下但左右兩路軍士于將勝時雖已登臺復被俄兵拒退惟中路佛兵已奪其馬拉鴿炮臺矣初九日昧爽英佛陳師入城闃其無人祇見城上有烏俄師其遁矣城內高樓大廈甚多不謂俄人逃時多自焚燬深為可惜搜得其大炮四千位並船上所用之錨帆繂纜甚多至城北海腰處所泊之俄大戰船火船俄軍皆自燒燬竟已片板無存矣馬拉鴿炮臺原是踞險難攻因佛軍于臺外或用梯板高竪或用坭土等物培填瞬息間佛兵蟻隊登臺即將其炮位倒置俄軍措手不及不得不委棄而逃是役也佛兵死傷者共七千六百名內有將軍十五名自將軍以下各職者四百八十四名英兵死傷者共二千五百名而俄軍死傷者更不知其凡幾也
page 16	佛之元帥名皮里西爺建此奇功佛君大喜封以公爵每年祿銀八千磅亦足見其賞延于世也土耳其君又割其所有土地賞賜皮里西爺以為報功之禮
page 16	九月二十日俄帝出京親臨黑海不知何故大抵因聞西巴士多卜魯城已失復聞英佛戰船攻其澳爹沙城甚急故欲親往一觀以勉勵士卒耳
page 16	波羅的海有城一座名曰來加英佛于九月廿七日在船開炮轟破其城已將其城中衙署船廠軍裝局與所有王家物件一概焚燬其百姓住宅令勿毀傷
page 16	九月二十日英后親臨禮拜堂祝謝上帝大恩並求早日寢息干戈共相和好且出示曉諭軍民人等皆于是日敬拜上帝以謝默祐之恩云
page 17	西巴士多卜魯城
page 17	計自英佛與俄人搆兵以來業已年餘兩邊軍士或在陣上戰死或在營中病亡者俄兵約有二十六萬眾英佛兩軍亦屬不少嗟嗟兵釁一開傷殘民命致于如此誠足傷心惟望上帝早日消此兵災俾兩軍休兵釋甲是所願也余日望之
page 17	聞說普魯士國王欲為其太子向英后求親故親臨英國面請諧否尚未得知按普魯士太子行年二十有四英之公主行年一十有六以國人億度謂此事諒必相諧云
