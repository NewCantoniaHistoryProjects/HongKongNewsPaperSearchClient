page 1	一千八百五十五年肆月朔旦第肆號
page 1	遐邇貫珍
page 1	香港英華書院印刷
page 2	英年月閏日歌訣英年十二月其數同中原四六九十一卅日皆圓全餘月增一日此數亦易言惟逢第二月二十八日焉四歲二月閏廿九日回還
page 2	耶穌降生一千八百五十五年日記
page 2	正月初一日即甲寅十一月十三
page 2	二月初一日十二月十五
page 2	三月初一日乙卯正月十三
page 2	四月初一日二月十五
page 2	五月初一日三月十六
page 2	六月初一日四月十七
page 2	七月初一日五月十八
page 2	八月初一日六月十九
page 2	九月初一日七月二十
page 2	十月初一日八月二十一
page 2	十一月初一日九月二十二
page 2	十二月初一日十月二十二
page 2	四月禮拜詳序
page 2	一英初一唐二月十五
page 2	二英初八唐二月二十二
page 2	三英十五唐二月廿九
page 2	四英二十二唐三月初七
page 2	五英二十九唐三月十四
page 2	第肆號目錄
page 2	續生物總論終
page 2	雜說編
page 2	隱士化少年說
page 2	阿刺伯人以柔勝剛說
page 2	少年華盛頓行畧
page 2	近日雜報
page 2	歲客香港進支費項
page 2	馬加列船搭客受枉事論
page 2	公使包令往暹羅事紀
page 2	救危獲報論
page 2	省垣新聞畧
page 2	清遠等處雜報
page 2	省城西關惠愛醫館報
page 2	上海新聞畧
page 2	上海報捷奏稿
page 2	舊金山新聞畧
page 2	歐羅巴新聞畧
page 2	大英主后綸音
page 3	續生物總論終第二類生物曰柔軟生物俱無骨架亦無脊梁其腦氣非結連於脊髓乃散於全身此類包有六種其一曰以頭為足者其中間有身像一囊囊上出頭其眼甚弘頭有肉帶數條甚長爬行游泳擒物而食皆賴其力游泳時頭向後但爬行則頭或向上或向下四面可去性最貪饕多殘同類硬殼虫及魚等物柔軟生物中此種獨有聞官有脆骨如箱以藏其腦分為六族首二族曰墨魚曰鸚螺墨魚無殼所可怪者備有一囊內藏黑水欲脫敵手則放黑水污其近處西國中有誤認云中國之墨皆此黑水所成者也間有甚大者在水中氣力最雄能勝一犬常伏水巖中仲其長帶出外凡有物游泳到彼者即擒而食之鸚螺之殼甚麗或全殼一塊或分作數房有名紙鸚螺者八帶中有二帶甚是廣闊屢見在海面若船帆然
page 3	第二種曰以翅為足者項邊有足如翅藉以游泳並無肉帶其身明亮內官能由皮外瞻視其中多有一殼清明瘠薄而色斑多好
page 4	日藏夜出夜半恆浮水面東方旣明卽潛於淵是物甚微然其間幾樣每為鯨魚所食無目者居多
page 4	第三種曰腹行者其間不相類者甚繁然其所以同入此種者因皆有一圓肉生於腹下使能着地而行蛞蜦蝸牛螺等咸入此種
page 4	第四種曰無頭者身居殼內不見有頭止有一口藏於裙內殼多二塊而成恒居水中珍珠多由其殼而出此種分為二族第一族極繁蟶蠔蛙等物悉在其內
page 4	第五種曰以臂為足者此物無足有二臂以代之臂上多線能隨意伸縮出入殼內其殼二塊相粘而成不能活動此種為人所識者獨有三族
page 4	第六種曰以卷毛臂節為足者如?等是也常粘附於石上船底及水流之木卽螺殼脚魚及鯨魚之身亦為其所粘附
page 4	第三類生物名多節生物別名搭節分為四種其一曰虫之如環者亦名赤血虫其異於生物之無背骨者以有赤血故也身長多節節如環首節卽頭畧與他節無異所以不同者止有口目等官存焉耳皆無節肢然多有?生於身側臚列二行每?有硬毛一束以助其行動除地龍而外所有皆居水中由腮呼吸其腮或生於身內或生於身外不一其中間有頷頰者亦有徒能啜哈而已者多有黑點數顆生於頭上或以為眼未知果否內分三族第一族身居管內腮形若羽自頭及身前截而出第二族腮生於全身而傍間有形如總角及樹木者第三族無呼吸之官可見其氣似由皮面出入而已地龍及蛭蟣俱入此族地龍之節環甚多間有多於一百二十之數者伸縮節環遂能行動蛭蟣之類有十餘等中有二等可備醫用
page 4	第二種曰裹以硬殼者其肢參差不等而多節生於身旁至前二肢長於其餘其長肢之末形若鉸剪此種生物時或失去一肢亦能再萌如故勝於爬蟲所能更可奇者肢若重傷瞥爾竭力一伸卽能於次節之位斷棄之其頰多有三雙生成可以旁齧概有覺毛四條生於頭上目多一對而雜間有不然者甚少有耳可見者亦罕盡有腮呼吸於水中其蓋身硬殼性質異於柔軟生物之殼及赤血蟲之管且亦為其身之一部非為其所居之室也此種分為七等一曰十足者間有短尾如各類螃蟹是也亦有長尾者如龍蝦蚡蝦等類是也二曰堅利足者三曰圓足者卽沙跳者是也或
page 5	處海濵沙中甚多同地而居之赤血虫多為所害四曰足生於喉者前二足與頭相續故也五曰足齊如一者共計十有四足多居水中然亦間有居於幽暗之地破窟圮墻荒臺亂石之間若木虱是也食朽腐之木及臭壞之肉以生六曰以腮為足者此等獨具一目者多七曰足不齊者此觀摩鹿加蟹及魚虱則知其類矣
page 5	第三種曰蜘蛛之類肢亦有節若硬壳生物然無翼時或自退其皮呼吸天氣以作水用其目頗純亦有多而雜者其頭無覺毛乃與胸膈相連作一截多有食小虫而啜其血者內分二等第一等曰由肺呼吸者在腹有氣袋以作肺用氣袋兩旁皆有一二或三四小竅目有三四對足四雙其心並血管皆可分明蜘蛛及蝎俱入此等有二銳牙近牙鋒有小孔以出毒水其毒藏於牙之前節多不過二頰其足相同而長短不一足端有二鈎或起鋸牙在黑暗之處其目發光像貓目然故雖夜裏亦能明見多有以絲為管而處其中伏於樹皮或石巖之間者有鑽窖而居者窖口有蓋繫於一旁若門之繫以樞也樞處每高於窖口他處使其身入窖內則蓋自可掩蔽窖口也窖內用絲四圍裡之象蝎身長尾細而分六節有蠆第二等曰由氣管呼吸者
page 5	第四種所包之虫甚多而靈動多能三四次巧變其形自其卵中初出一虫多環及足後無幾何身漸短縮而硬終則初生之形及肢盡失時名為蛹期月之後背皮裂開遂變為蝶自皮內出潤澤柔軟頭胸及腹判然三截轉瞬遂乾胸有六足背有翼其翼開張卽能飛矣此種分十二等一曰多足者其節環及足日愈久而愈增如百足等是也二曰活尾者有數活動之機生於尾際或近尾之處三曰寄生者如虱是也獸之大者鮮不有之四曰跳躍者狗虱是也以上四等皆無羽翼且離卵後形無更變以下八等皆有翼者五曰鞘翼者如蛣蜣是也六曰直翼者如滑虫? 螽是也臨飛之際其翼由身直張七曰半翼者如臭虫菜虫及燈蛾是也八曰翼有節者如蜻蜓是也九曰薄翼者是物之母有蠆如蜜蜂是也十曰翼有花點者如蝴蝶是也十一曰卷翼者十二曰二翼者如蚊及蒼蠅是也
page 5	生物之第四類曰多枝生物別名射形包有五種第一曰皮有荊者如海燕海
page 6	猪海參是也海燕之身有肢發出約有五條皮上有小孔無數臚列成行荊毛由之而出可以移動者也其五肢之一或時破壞瞥爾卽能再萌倘一臂與所連之身一叚離斷則能生出別臂而另成其全體也海參身長如革囊兩頭皆通孔口有花邊環之可能盡縮入內別物入此種者多有類海參但無足無荊耳
page 6	第二種曰臟虫為物甚怪因大半皆處於生物之內臟也生物身中無一不有此虫之數等居之但一類生物所有者少與別類生物所有相同不第居於腸臟且亦居於頭腦間而究其何以能入生物身內則又有不可得而知者矣其子或出卽能生或由卵以生
page 6	第三種曰海鋩菜因其中有撫之令人生畏者故名是也浮於水面儼若腐物身能伸縮其中有頭類卷耳者有口生於一端如葉根者四圍有花環之亦有氣袋多小不等內滿以氣藉此而浮於水面者
page 6	第四種曰多足者內分三等一曰全身皆肉者多斑色口列花邊形如層花之瓣因而名之曰海葵希甚喜光故其開閉一依日之晴暗也雖反其軀壳以裡作外亦無害外皮在內可作腹用與前無異或切之數叚各叚皆能生長各成一身二曰身如荳腐者其身粗淺不如上等之多文三曰出珊瑚者海中有物硬面多細孔俗名珊瑚卽此物千百個相粘附而成者也其身常有一種灰膠互相粘附則堅硬而成瑚珊且其灰膠日有所出故瑚珊日以加大也在南海之島嶼上有草木生之人獸居之多皆此物之膠所成耳海絨亦由此等之虫而出其所以得成之故亦如珊瑚然
page 6	第五種曰臭水而成者多出自敗肉敗菜之間除醋內所浮之蛆及另有幾種而外其餘若無顯微鏡皆不能見更有殲小者千隻可立一針鋒之上其中多有身如一點活動之腐物而已
page 6	雜說編
page 6	昔有一隱士散步野外遇一少年疾走而過皇皇然若被逐狀隱士曰子將何之何其急遽乃爾少年曰我今獲罪
page 6	上帝故此疾走以圖逃避曰惡是何言也雖然子究欲何之盍以告我曰此行或隱於山林或躱于巖穴或遁跡于荒郊耳曰子誤矣當爾目不見一人之時究何知四處有人乎曰看其所建之
page 7	屋及其所造之物知之隱士又曰當爾眼不見野獸之時究何知四處有獸乎曰聽其咆哮之聲觀其沙上之跡知之曰然則爾雖遠避而至聖者之神無日不式臨于子之左右焉于是少年?步不前心覺上帝無所不在無所不知無有能逃其義罰者遂誠心求罪赦焉
page 7	亞西亞之西南有阿刺伯國所產之馬馳名于天下力能忍耐非常一日可行七百里牧者愛養如已子每有良馬一出則眾人極欲得之至有愿將身家以易一馬者愛馬之情有如此昔有阿喇伯人拿必者有一馬甲于天下名播四方有別部人名曰打歇聞而慕之屢就拿必所許納駱駝數頭及別物多端以購拿必愛馬情殷不允其許于是打歇心生一計以草汁塗面身穿爛衣坐于路傍作跛乞者狀未幾拿必乘馬而至打歇哀聲乞憐曰我乃遠客到此染病不食已三日矣行將赴溝壑死耳懇求大人俯救則天必報其德拿必目見心傷慨然曰可起身登馬坐于我後待我帶汝回家調養打歇曰我力已竭難以强起矣拿必下馬引至路傍扶起病人安置馬上打歇左手執韁右手揮鞭馳馬飛去揚聲致謝曰打歇者我是也今獲善馬足慰平生賜贈之恩徐容後報拿必大聲傳呼曰請君小住聽余一言打歇知馬快行其主難及乃勒轡回問所言拿必曰汝獲我馬是關天命我不敢惜但求汝勿以得馬之計告人打歇問其何故曰今汝假病騙了我馬若使人人皆知將來路上倘有真病誰肯力為扶持者打歇一聞斯言默然猛省良心發見遂即下馬交還原主且跪下認罪拿必扶起以善言慰藉遂同回幃幕叙晤一番結為朋友至死日猶相敬云
page 7	華盛頓者亞麥裏迦人也才兼文武為國效忠真所謂公爾忘私國爾忘家者也自少年時義氣奮揚動皆中禮言辭真實屏絕浮夸亞麥裏迦合眾國莫不仰慕其為人至今猶樂道之余今節取其少年一事列于貫珍俾中國童子讀而慕之或可感發心志是所厚望華盛頓纔六歲時有友送以小斧一柄得斧後喜氣揚揚隨處玩弄遇物必斫此童子不識不知之性大抵皆然也家園中植有櫻樹一株種異凡品其父愛惜有若異珍一日華盛頓攜斧入園將櫻樹
page 8	戕賊迨盡次日其父遊園看見櫻樹支分節解遂大發雷霆聚集家人詢問曰園中櫻樹吾愛所鍾雖人以多金來購吾亦不捨今被惡人戕害乃爾吾必窮究此人以消吾恨家人皆推不知喧嘈間華盛頓自外入堂手攜小斧父問曰吾兒可見伐櫻樹之人乎華盛頓見父怒容滿面家人觳觫情形寸心惶恐初不敢言頃之乃曰誑言我不敢說此父親大人所知園中櫻樹實我用此斧戕害也其父聞子此言變怒為喜滿面歡容欣然曰嗣後乃知吾子不說誑言是吾家大幸雖櫻樹花可成白金實可成黃金吾復可惜哉
page 8	近日雜報
page 8	一千八百五十四年香港全島進支糧餉費項總數開列
page 8	一進地稅銀五萬六千七百六十二員五毛七
page 8	一進租項銀一萬零九百一十三員
page 8	牌照
page 8	一進販賣零星燒酒牌照銀一萬o三百六十一員二毫三
page 8	一進餉押牌照銀三千一百五十員
page 8	一進開投貨物牌照銀七百五十員
page 8	一進販鹽經紀開山挖石牌照銀二千o五十員
page 8	一進開設玻檯牌照銀二百員
page 8	一進販賣零星烟土煮熟烟膏牌照銀八千九百一十二員一亳八
page 8	一進開設水手歇店牌照銀五o二員
page 8	共牌照銀二萬五千九百二十五員四亳一
page 9	差役餉銀
page 9	一進一千八百五十三年數尾銀五百九十六員八亳二
page 9	一進一千八百五十四年餉銀一萬四千一百四十二員五十九共差餉銀一萬五千九
page 9	一進一千八百五十四年所出第一條則例加抽餉項銀一千二百三十員o三亳七百六十九員七亳八
page 9	官衙罰項票金等
page 9	一進按司衙門罰項銀六十員
page 9	一進刑訟司衙門並必地些臣堂罰項銀二千七百七十員o三亳四
page 9	一進全港船政官署罰項銀一百三十一員二亳四
page 9	一進巡捕官署罰項銀二百九十三員三亳三共罰項銀三千三百o七員七亳一
page 9	一進捕廳官署罰項銀二十四員二亳四
page 9	一進紳士一位罰項銀二十八員五亳六
page 9	一進按司衙門票金差費銀三千七百三十八員三亳六共票金差費銀
page 9	一進刑訟司衙門並必地些臣堂票金銀六百o五員九亳三四千三百四十四員二亳九
page 9	一進巡捕官署船艇貨物充公總項銀二百三十八員三毛五
page 9	一進婚姻帖銀四十四員
page 9	一進黃坭涌山墳塚地銀五百三十五員二毛四
page 9	一進官衙簽蓋印銀八百一十六員
page 9	一進監督官發船艇小販牌照銀三千三百七十三員零二
page 9	一進轉換地紙銀五百三十六員
page 9	一進船照銀四拾五員
page 9	一進洋船在港僱請水手抽項銀四千四百三十六員
page 9	一進賣地銀一千一百六十員
page 9	一進收回費項銀一千二百o六員六毛四五
page 9	一進雜項銀二十六員一毛六
page 9	一進各零碎數銀一百七十七員六毛五
page 9	總共進銀壹拾二萬九千八百十六員八毛二五
page 10	一支總憲署銀一萬四千一百七十七員六亳
page 10	一支全港僚佐官署銀一萬二千二百十二員九亳八
page 10	一支帑項僚佐官署銀七千六百二十員二亳六
page 10	一支總理全港數目官署銀四千一百零八員二亳二
page 10	一支創例堂司事房銀五百零三員零八
page 10	一支量地僚佐官署銀六千三百四十七員一亳五
page 10	一支監督官署銀一千九百十二員零六
page 10	一支全港船政官署銀六千三百二十二員五亳二
page 10	一支督記婚姻事務官銀二百四十一員九亳二
page 10	一支督理適他國人等事務官署銀五百六十六員五亳
page 10	一支管理差餉官署銀六百零五員四亳二
page 10	一支按司衙門銀二萬七千六百六十四員六亳六
page 10	一支教師堂銀四千六百七十三員二亳
page 10	一支醫生院銀一千七百七十五員
page 10	一支醫藥局銀六百二十四員
page 10	一支管學書館銀五百二十八員三亳六
page 10	一支刑訟司衙門銀一萬零八百一十五員五亳三
page 10	一支捕廳官署銀五千九百九十五員六亳三
page 10	一支總領巡捕官署銀一萬六千零三十一員一亳二
page 10	一支民壯費項銀一千一百一十員一亳五
page 10	一支歸田俸並捐助銀五十五員
page 10	一支收理稅務碎費銀九百七十員零九亳五
page 10	一支各審判公衙碎用銀三百六十六員七亳二
page 10	一支官學書館碎項銀六十七員
page 10	一支醫局碎用銀一千零十九員六亳九
page 10	一支差館監房雜項銀七千六百七十五員六亳六
page 11	一支租項銀五千一百九十二員
page 11	一支犯人充軍費用銀一千零八十三員零二
page 11	一支信資各項載脚銀八百三十七員二亳
page 11	一支建造銀二萬二千零二十八員五亳九
page 11	一支收整街衢橋路銀三千一百一十一員八亳三
page 11	一支買受田宅銀五員
page 11	總共支出銀壹拾六萬六千二百四十八員零二
page 11	除進數外實不敷銀三萬六千四百三十一員二亳
page 11	由大英國庫給出
page 11	已上所錄本港舊年進支糧餉各數讀者或以為此欵無關于致知格物之義無與于推情度理之端載列貫珍甚無為也余今畧說其意蓋欲以表大英等國常例耳夫賦稅之法何國無之乃君所必需于民下所宜供給于上古今通例未之或亡凡國之聘問諸禮與夫百官有司廩祿百度皆依賴焉且取諸天下者還為天下用之人主之倉廩府庫豈厲民而以自養耶故大英等國每年以國庫之進支出入著之簡冊稟于國會上下公院以徧告眾民倘所進者或有苛刻聚斂之弊所支者或有奢侈耗費之端則于公院互相指摘國中執政人臣必須從中辨別苟能釋疑民心始服若果有橫征私派等弊概行革除至有為民貨財之賊者處以重罰此法取民有制節用愛人余嘗考地球諸國每見能行斯法者其國必興上無空乏下無怨家官清民和遠來近悅樂何如也嘗聞中國與余為友者說及官府所取于民不入國庫者?半所受以給兵而不知數以與者亦然此言果否余不敢置議惟以上所陳大英等國之常例華夏未有行之故敢略錄其概庶使行政者于修己治人之方或未必無小補云
page 11	馬加列船搭客受枉事論
page 11	去月遐邇貫珍論及大英所設治理洋船載客出外之例業已曉諭港內嗣後一體遵行決無容犯等因詎料當時有英船一隻泊於本埠海面船名馬加列
page 12	船主名威地已標示載客往新金山此船僅大二百三十六墩照例宜載一百一十八人而已而船主惟利是圖遂賃其船於某某店約得銀一萬五千承載唐客三百三十六位船主與租船者明知上干國法下陷民生故詭計多端稱云本港水面不能接客遂於正月十六日揚帆駛至零丁等候接客眾客信以為然屆期各顧小艇魚貫而至不謂一到零丁船影俱無莫不切齒含恨卽于零丁左右尋覓三日全無踪跡今聞在港已上衙門告租船者及承辦該船事務之英商一人此事極其殘忍船主雖有人面而心則虎狼居本港者無不忿恨余亦為之惻然惟是船主固不足責而各搭客既知船小載多竟爾甘受其愚亦自不慎以致之耳夫又何尤
page 12	公使包令往暹羅事紀
page 12	英二月十二日公使包令大人搭火輪御船一隻又同帶二桅兵船一隻與隨身數官起程前往暹羅國欲與暹羅國王面議公事
page 12	救危獲報論
page 12	正月初間有洋船一隻正在海外駛行忽值颶風頓作將船擊破以致舉船之人盡為鯨鯢良可慨也幸得水手二人素善於游泳者奮力逃生隨水飄蕩直至新寕山下適山上有人採樵二人見之乃登山乞救惟樵人未通其音乃以手指示迷津引至唐薄村值有李澤者乃仁人君子見此亡命之人遂發憐憫之心給之衣服更換作飯食之後共一老人名楊綬者帶二人至澳門於十三日搭船回港二人旣感得救之恩乃往稟知總督因此總督賞銀一百員英商數人亦賞銀六十四員共一百六十四員今述此事者一以表仁人救難之德一以表英人報恩之心奉勸後之君子勿以施恩望報而救人又勿以受恩而忘人之德也可
page 12	省垣新聞略
page 12	近日省垣無甚新聞可述獨有爭戰刧掠一事耳月中西南邊雖有數鄉為賊所掠然以目下而論省垣附近之鄉嗣後似可無虞矣
page 12	現在佛山重建舖戶貿易漸興但西邊村鄉尚有賊黨騷擾賊眾屯聚沙口於正月十八九日引眾
page 13	掠紫洞鄉燬燒社學勒索鄉人金銀甚多隨後官兵至時而賊先已退矣
page 13	西南諸鄉甚是擾亂緣正月十三日賊人突至斯時雖有省城所遣之壯勇堵禦然寡不敵眾兼且無備賊大勝之奪去貲重什物約銀三千兩壯勇投賊約二百人於是沿河居民皆被其刧掠矣又聞沙頭太平大沙大岸亦被賊火災其慘害與河南同甚至家散人亡挈眷至省居者紛紛相繼平洲三山同時擾亂鄉人逃竄以暫避賊害云
page 13	已上所聞雖屬可痛然幸有黃埔一役差足大快人意也當賊未敗之先已聞其互相爭競各懷二心及往刧石龍東莞敗北而回糧草空乏賊魁難以號令其眾省中大員偵知虛實遂大整軍旅由黃埔水陸並進人民樂意捐資招募壯勇預備戰船數百隻於正月十七日出師斯時為國盡忠者多而其中得民譽者莫如吳某人也正月十七夜沈道臺引軍出城十八日攻打賊黨圍之於沙岸之上截其歸路使不得復上炮臺官軍大勝賊被殺傷與所沉所擒者不計其數十八夜官軍暗伏其臺左右於黎明時賊見官軍登牆來攻棄炮而走所以官軍不須發炮而奪其炮臺又獲得何亞六船二隻何亞六及陳廣隆亦幾幾乎難免矣賊船被獲者一二百之間被擒者二千餘人所拾軍器貲重無數官軍將所獲船隻衣服旗號陳列河上省垣人民紛紛觀看莫不手舞 足蹈近日省垣柴米價錢稍減東莞餉渡往來如初可望貿易致盛月中
page 13	省垣法塲所殺之大甚眾以至血流成衢自正月初每日有賊匪捆解入城受殺又自大掃黃埔之後隔日殺一百二百人之間深為可惜
page 13	正月十九日太平門己闢出入頗易惟街道日夜看守猶嚴云
page 13	清遠等處雜報
page 13	十二月中清遠三水有三十六個墟凡有做米之人合為一黨稱名米行會日日與紅頭交鋒米行大敗被殺者不計其數各墟塲被紅頭兵燒去舖戶刧掠財物無買無賣民間苦至極矣
page 13	正月十六清遠龍塘墟有十鄉相聯及鄉民合米行會與紅頭交鋒紅頭兵大敗而走死者數十人廿七紅頭兵復來搶去什物燒去民房無數將欲交鋒天降大雨二家收兵廿八日紅頭兵又復來逢人便殺逢物便搶逢屋便燒將近燒到龍塘墟火藥已完被鄉勇共米行追逐
page 14	數十里於是鄉勇及米行會人將良民首級割取回去請賞每一首級賞銀四大員逢民間屋亦燒逢良民財物亦搶近日民間百姓攜男帶女財物穀米哭哭啼啼擔上山頂驚懼無常
page 14	聞得十一月廿一從化縣被紅兵打破城池縣官夫妻及官親奔上樓上紅頭招其投降不允後紅兵發火燒成灰燼
page 14	舊歲六七月清遠被紅頭一黨為首者陳金光團團圍住縣官程大人日夜巡查拿一竹杆探其砲內取出竹杆有水無藥遂卽刻開城放賊入內在後又有一黨紅頭為首者姓練名四府帶有萬餘紅兵攻打陳金光兩軍相對金光大敗走至爐包今練四府與冼見共守清遠改名中宿縣翁廷芳戴坤元統帶萬餘紅兵把守四會改名綏州英德改名英州
page 14	花邑有一黨紅頭為首者呌名朱子余專好燒屋刧村殺人凡有客家人聞其聲名不戰自逃此人最狼
page 14	清邑練四府亦專好燒屋刧村殺人凡有本地之人聞其兵到處胆冷心寒各自奔走此人心狼
page 14	清遠正月廿八有一位剃頭之人又有一位乞食之人被米行殺死割去首級到龍塘墟請賞得銀八大員二人乃是良民可惜
page 14	近聞韶州府有四萬紅兵攻擊城池甚急仁化縣樂昌縣乳源縣翁源英德縣軍明府清遠縣四會縣順德縣乃是紅兵把守花縣無官管理城池被火燒去
page 14	惠州歸善有數萬紅兵為首者集火沽在馬鞍山安管
page 14	已上所載之雜報乃據一友人自清遠而來者所錄雖則頗失次序諒非虛言故特收入貫珍俾知內地被害到處皆然誠堪太息也
page 14	省城西關惠愛醫館報
page 14	遐邇貫珍前月所載粵東省城西關惠愛醫館一節今舉其所醫之症畧陳其梗概蓋就醫者眾其論甚長故此未暇盡述但自去歲八月廿三日起至九月初七日止計半月之間有交仗受傷到館就醫者共七十五人今將等眾所傷若何曾否得愈開列於後
page 14	一炮碼穿右手腕骨由正臂骨而出二穿左手轉臂骨而出三打折轉臂骨四打折無名指五打入右手子未出已上手部共五人
page 14	一穿胸骨子未入肺二入胸骨後在腰骨取出子三傷胸骨子未至肺四傷胸前之皮五傷鎖子骨此六人皆傷上部
page 14	一打穿左大腿經陰囊破外腎
page 15	由右大腿穿出子大如橙二穿過大腿有四人三子入右大腿取出子大如荔枝四子入大腿取出者四人五打入大腿肉內未出者二人六傷大腿二人
page 15	一打折左輔腿骨子已取出二打入小腿取出子三穿小腿肉者四人
page 15	一穿股肉二其子入股肉取出三傷股肉穿脚背者五人受傷者二人子入脚內者一人下部受傷者十七人
page 15	一子入頸取出者二傷頸皮者三子入頸未出者
page 15	一其碼子打入左腰骨至右脅骨取出二傷肚皮子未入肚內三傷牙床骨四傷頭五傷面六傷肩七傷膝後八刀傷九被火藥所焚其足已上皆愈矣
page 15	一炮碼破臑骨杵頭至胸前取出此症不能愈故着回家一打折右大腿骨及破大血管雖已取出子然不能愈其血管此亦死症故着回家一打折右大腿骨及破血管與上之症無異是以着回家一傷脚眼骨已破爛此脚該割去伊不允命回家一被傷數刀有二傷破骨見腦其人年過六十不能愈着回家一穿過胯骨入肚因胗其脉沉細着回家一打折雙脚該割去但症甚重未割着回家一炮碼入背取出自回家一打破顴骨入肩?骨取出子大如桔自回家一炮碼穿過肩入飯匙骨未取出自回家
page 15	一打破左頂骨及傷腦數日而死二打破右頂骨及傷腦數日而死三打折大腿骨及傷血管數日而死四打破血管數日而死五打折大腿骨及傷大血管用止血機止之詎料伊服役人將機一縱血流如箭醫士往視之已氣絕矣六打破膝頭及破血管卽用止血機止之約明日割去其小腿是晚已死七子入腰骨已取出後因黃症而死八入大腿取出子傷口甚毒而死九打折小腿骨并有爛肉及有黑血流出數日而死
page 15	以上所載炮傷之人症勢多屬重劇關係匪輕所取出碼子或鉛為之或鐵為之有長圓扁粗凸不一其形至小者如綠豆至大者如橙其炮傷比刀傷毒更有甚者蓋碼子一入體內該處之肉多成腐爛而功效難以驟期者也間有着其回家者因他症將近垂危或老弱不勝其痛甚知非人力所能挽回者為是故耳或有手足被傷骨已折碎肉已廢壞斷非敷藥之力用夾之功所能為者則設法用刀截斷然後以藥愈其割口庶幾有望焉不論就醫
page 16	等貧富智愚皆視為一體務盡心力以調治焉揆之惠愛之名誠有不愧其實者矣更求上帝默佑早息兵刀之慘得還康樂之庥實所切望也
page 16	上海新聞畧
page 16	正月初一日夜致三更時候城中紅巾招集與黨慶賀元旦大擺筵席飲得酩酊大醉之時手下僂羅各自喫酒賭錢城上無人看守有南門百姓在大小南門約同防勦局兵勇隨即步梯登城賊眾措手不及在城隍廟園中放火乘西門無備開城逃竄官軍四路迫殺至虹橋將賊首偽大元帥劉麗川擒獲斬首斃從賊數百餘名生擒者五百餘名內有青浦周利川之女小金子之父興化會館主李仙雲于初二日俱皆斬首示眾官軍入城搜查餘匪五百餘名逐戶稽查在井中捉獲小金子之兄藩松元有在箱櫃中水缸中夾墻中古柩中抄出種種不一尚未獲偽副元帥陳阿林五虎將藩金子兩個要犯逃匿不知去向現今督兵吉出示安民發賣官米有各外國教士商人施給糧食從前上海遭難之民已漸漸搬入城矣
page 16	初三日上海北門外陳家木橋掣營內有一實炮被勇悞開擊斃百姓四人太湖營兵一名擊傷者數人督軍官吉即令帶勇官胡責其失察之罪先行摘去頂帶將開炮之勇立即斬首示眾合營保舉胡姓乃有功之員暫還頂帶罰往鎮江帶勇隨營立功贖罪
page 16	上海報捷奏稿
page 16	奏為節次大獲勝仗殲斃逆首克復上海縣城恭摺由六百里加緊馳奏仰祈聖鑒事切照上海逆匪自洋涇浜斷賊接濟移營進逼勢實窮蹙被困難民之縋城而出者不一而足該匪亦不能禁止確探該逆米糧火藥均尚稍有積儲因思該逆所恃者鎗砲必先耗費其火藥奪其所恃方免困獸之鬥因於十二月十八日起虛張聲勢連日進攻至二十日卯初水陸並進六門齊發豎梯扒城該逆鎗砲火包密如雨下並在小東門以南縋下數百人在郎家橋一帶放火焚燒民房竟欲冲我南營另有一股從大東門出城抄我南營兵勇之後經湖北糧道金安清金華府石景芬台丹協副將豫祺江蘇候補同知直隸州丁國恩會督江浙兵勇合力勦殺擊斃紅衣賊目四名餘賊不計其數始行回巢
page 17	二十三日午刻該逆又從西南縋下數百人直望斜橋而來意欲沖我三官堂營盤經翰林院檢討張修府吳淞營守備景又春督率兵勇奮力迎擊虎嵩林卽派參將魯占敖等帶領用廣貴州等營兵勇抄截其後鏖戰兩時之久擊殺數十人卽行退回二十四日午刻該逆假扮難民作為前隊由大小東門分路而出約有二千餘人分撲南營荷花池小九華王家碼頭王家屋四處砲台經丁國恩會同金安清等督率勇頭黃載清李恒松把總翁廷奎迎頭攔截生擒賊五名斬數百人該賊又在龍王廟郎家橋放火焚燒房屋布政司經歷史翼久等帶領後隊兵勇向前進逼該賊復於城上縋下數百人直竄浦灘意欲牽制我軍丁國恩親督署守備馬清發等抄出賊後兩路夾擊浙江鈞船連環開放大砲傷斃賊匪無 奴才吉會同總兵虎嵩林調派揀撥道書遊擊余允祥分發兵勇先後馳往接應相持竟夕至二十五日該逆又分頭放火直冲浙營我兵冲烟冒火分頭剿殺該逆卽旋拒旋退又越一晝夜至二十六日寅刻始行回巢是役也逆匪之被我軍傷斃者約數不計奪獲器械無數二十七日聞有該逆冲撲陳家木橋營盤搶奪洋涇浜洋行之信當飭嚴為防備二十八日天色微明該逆果有數千人由正西西北兩路縋城而下循城直往北竄至陳家木橋直撲新築墻垣江寕知府劉存厚主事鄭濟美鹽大使許寶書淮安營參將和順署提標右營參將富安不動聲色俟其扑近墻垣卽放鎗砲適值奴才吉帶兵馳至目擊其將屍拖回仍向前扑者數次該逆知不可犯卽復折而西值撲守備向奎營盤殆欲抄襲陳家木橋營盤之後也虎嵩林飭調參將魯占敖游擊吳世斌馳往接應都司汪墉亦出營迎擊向奎開於大砲逆匪前隊打開血路一條死傷無 該逆仍抵死前扑把總李鳳林額上額外顴骨均受鎗子重傷各弁奮不顧身一齊冲殺該逆奔回西門我兵勇等追至城濠至已刻始行收隊是日擊斃賊匪亦以千計擒獲著名兇惡之偽將軍林阿朋二十九日劉仁厚督勇所穵小南門地穴告成奴才吉卽傳令水陸各營六門齊攻至三十寅刻地雷舉發轟坍城垣二丈有餘蘇州城營守備翁廷魁布政理問李恒松等帶領奮勇首先登城勇頭黃載清夏寶慶分投佈梯上城殺斃賊匪
page 18	數十名燒燬城上帳篷斫開城上木柵奪獲砲位器械正在得手之際該逆由民房突出數百人蜂擁上城用噴筒火箭拚命抵拒翁廷魁李恒松黃載清夏寶慶生擒著名賊目偽稱二大王之陳阿汰等四名翁廷奎胸前為鳥鎗擊傷子從背出仍然奮不顧身向前沖殺斃賊數百名無如賊黨愈眾愈多城頭窄狹我兵難以施展各兵陣亡者三十餘名受傷一百餘名衹得暫為收隊仍對準城缺施放鎗砲連環轟擊便之不能填塞奴才吉因該逆平時見有我兵隊伍經過必在城上施放鎗砲卽於正月初一日排齊隊伍周歷各營繞城查看該逆僅止開放鳥鎗並無大砲知其火藥已將罄盡即密傳號令於初一日戌刻各營銜枚疾走奮勇扒城預料該逆抵敵不住必將突圍而走而兵勇積習每以不入城為恥若不商派明幹大臣管帶精銳兵勇扼要堵剿恐致首逆竄逃另生枝節因商派虎嵩林酌帶用貴廣西兵勇劉存厚鄭濟美許寶書向奎帶撫勇作為游兵視賊所向卽行抄襲追擊總兵泊承陞統帶拖罾船截住由江入海之路嘉定縣吳煦督同從九品蔣全酌帶兵勇堵截小東門登舟之路奴才吉親督其餘各路兵勇以一半出隊登城三成埋伏渡邊策應二城堅守營盤至亥刻金安清石景芬豫祺丁國恩督飭李恒松翁廷奎六品軍功黃載清華天祿在東南二門或佈雲梯或由未堵城缺處一擁而入代辦蘇松太道藍蔚文富安先自登梯督飭兵勇由西門之北扒城而上吳淞營守備景又春帶勇由西門扒城而入同時吶喊開鎗擊殺守城逆匪一面將賊砲挪轉望下轟擊該逆猝不及防情形撓亂我兵乘勢直沖而下鎗炮齊發該逆分路奔潰填街塞巷我兵奮力剿殺血流成渠並生擒計誘已革知府謝繼超進城戕害之謝安邦偽副元帥陳芝及首先起衅滋事之李仙雲偽籌防局主夏祖望偽將軍吳進偽女將軍周立春之女周秀成偽軍師吳爕堂偽先鋒譚伏生林阿鳴包得勝偽師帥余得順偽太醫院蕭奎帶兵計三百餘名克復城池搜獲鎗炮鐵彈偽印等物不計其數釋放被賊囚禁之千總顧清泰額外李雲龍惟逆首劉麗川帶領百餘人乘亂放火由西南門城缺縋城而逃經虎嵩林親督兵勇追至虹橋地方督同上海縣孫豐將其圍住生擒三十餘人劉逆抵死抗拒
page 19	經廣西城守營兵丁賀大勝首先上前廣西後營兵丁韋友瑤繼進同力生擒賀大勝遂將劉逆斬首其餘官兵一擁上前將餘逆一並擊殺並獲招討大元帥及受命貴天印二顆回營飭令被困在城乘間逃出之監生徐渭仁及曾被脅從旋即投順立功之李紹熙認明實係劉逆之首級並無錯誤各具切結傳示各營及生擒各犯一見即知為劉逆凡屬軍民無不同聲稱快另有一股賊匪約三百餘人亦由西南竄出逕往松江一路經虎嵩林調派都司余允祥守備王萬壽千總蔡其標會同劉存厚鄭濟美許寶書向奎跟踪追至龍華七寶泗涇等處先後擊殺一百三十餘名松江知府薛煥於得信後回營管帶會勇督飭團練各局協力堵禦適劉存厚等追剿餘匪至郡分投搜捕又擒斬數十名此股竄匪亦已搜捕盡淨又有偽常勝將軍徐耀者本係嘉定土匪經縣拿獲為周立春刧回隨同周立春連陷嘉定寶山青浦南匯川沙等處迨嘉定克復後逃入上海管領本地土匪守城拒敵于官兵進城後同其各黨一百六十餘名由小東竄出經吳煦蔣銓全數擒獲並無一名漏網又有廣東東莞縣滋事首逆朱玉山擊敗潛逃來至上海偽稱客帥由大東門逃出用木紮筏同其黨三人順流東渡為已革刑部郎中盧應翔督飾勇目余火等擒獲又有小船一隻裝載逆匪意欲逃赴浦東為已革太湖營副將劉長清署川沙守備盧新恩帶領兵勇追拿該逆情急投江淹斃并獲船只鎗砲鉛子等件井據各營及監生郭文志井附近團練紳民拿獲著名頭目蔡三冬周隴林馬阿泳等三百餘名經蘇州府遺缺知府袁芳瑛等督飾委員逐一訊明凌遲斬梟奴才吉卽進城督飭道廳知縣撫卹灾黎搜拿餘孽以安民心而清伏莽奴才等伏查劉逆窃踞上海因所有洋涇浜接濟負嵎年餘實為覆載不容幸賴升任淅江巡撫黃不分畛域籌餉派勇并訪荐翰林院庶吉士張廷學捐納花翎候選道楊坊會同吳煦等籌辦斷絕接濟佛蘭西提督辣呃爾首先順英吉利領事阿利國經奴才吉以理開導亦允暫讓馬路地方聽憑官兵築墻紮營而咪利堅有房屋七處坐落墻外恐被賊毀又有阻撓奴才吉即將其房屋用價買回始行定議將盤踞陳家木橋逆匪擊退晝夜趕築墻垣于十二月初八日移營駐
page 20	札雖洋房七處皆被賊燒燬而火藥米糧無從接濟奴才等遂得仰仗天威督飭在事文武百官不避艱險轉成年月以薦厥功此皆聖德汪洋比及外邦所致奴才吉欣幸之餘益深欽服所有首先登城擒斬逆首之員弁兵丁人等可否仰邀皇上恩先與從優鼓勵其餘在事文武容奴才確核年餘以來功績擇其尤為出力者再為具奏謹會同向由六百里馳奏尚有著名惡逆陳阿林潘小鏡子二犯訊據現獲之犯僉供業已臨陣殲斃惟無首級辨認未敢深信容細行緝訪查獲再為陳明謹奏
page 20	舊金山新聞畧
page 20	于正月初六日接到舊金山正埠東涯新聞紙數號內說該處中國旅客現今甚是不安被花旗人屢次驅逐不得採金又被其列於黑色阿非里加人及亞麥裏迦土人一流不得于衙門作證等事此月未暇詳叙下月方能詳記
page 20	歐羅巴新聞略
page 20	英三月初二日接到大英正月初九日新聞紙畧云自前月所記因結萬山大戰後於哥羅美地俄與英佛兩邊暫時休兵俄軍守城英佛守壘各俟援兵然後行事云土耳其大元帥阿瑪已率軍數萬於蛙拿城搭船欲往哥羅美與英佛合兵共攻俄師
page 20	英正月初八日於澳地利之京都俄國公使大臣與澳英佛三國之使臣會議力陳俄帝求止兵議和之意且言未交兵之先諸國所討於俄之事欵俄帝今亦許之英佛見說樂意議和但不許撤去哥羅美之兵蓋恐俄帝求和或無實意或實意而事有中阻則暫時撤兵有礙公事
page 20	大英主后綸音
page 20	英舊歲十二月十二日王后駕幸公侯院登座又命召民紳至前垂諭曰眾卿今非慣會之時苐因本國現與敵人大戰力持是以召集卿等助議俾肤定立章程以終此舉朕意以為必須勿惜煩難大添軍力乃可卿等諒亦與朕同意固知卿等定必慇懃助朕設處也吾軍奮勇屢獲勝仗國史所載未有過及此者朕甚嘉感焉
page 20	佛國之君與朕同盟其軍勇猛共事同獲勝榮定使兩國此番聯絡愈加稠密矣
page 20	朕及佛君新與澳地利國主聯約將有大利於斯役可
page 21	預料也朕喜為卿言之
page 21	朕又曾與亞麥利駕之合眾國聯約此約旣立向日繁難事件久未議决者今則公平允決矣
page 21	兩處所立約書皆將與卿等觀之
page 21	雖則目下軍務所需定然多費心思惟於別項要務國家善安所關朕望卿等亦勿忽焉
page 21	朕觀本民興旺如常國餉所入殊足心甚欣慰卿等尚展才智使耕植貿易與夫工作等件仍有蒸進是所厚望耳
page 21	至若文武之事務所需一切費用現有條目臚列將與民院紳衾有眾觀之朕望卿等可知條目內各欵豐足無有或遺
page 21	卿等之忠義朕素嘉信故知此番大戰卿等必能立表以示天下使知官民用心協力之善如是則我國將為列邦之所瞻仰矣且藉上帝降福可望成功而罷戰也
