page 1	一千八百五十四年十二月朔旦第十二號
page 1	遐邇貫珍
page 1	香港英華書院印刷
page 2	地球分為四大洲一曰亞細亞內有中土五印度等國一曰歐羅巴內有英吉利佛蘭西俄羅斯等國一曰阿非利加內有麥西等國一曰亞美理加地分南北北地內有合郡等國
page 2	第拾二號目錄
page 2	遐邇貫珍小說
page 2	續生物總論
page 2	續日本日記
page 2	水不尅火論
page 2	喻言一則
page 2	近日雜報
page 3	遐邇貫珍小記
page 3	遐邇貫珍一書自創造以來至本月所刻之第十二號兩歴歲終矣下號是一千八百五十五年正月朔之第一號也吾今竊有感焉觀是書者其監余言
page 3	自貫珍之始創至今十有七月矣其首號之序已歴陳造是書之由非欲藉此以邀利也蓋欲人人得究事物之巔末而知其是非并得識世事之變遷而增其聞見無非以為華
page 4	夏格物致知之一助若責以貫珍所載間有未備是則余智之所不逮非余心之所不欲為也夫以每月用上等紙料印貫珍三千在香港或賣或送并寄與省城廈門寕波福州上海等處遂至內地異方皆得傳視以此揣之豈無小耗資財而遂能是乎今計每月所費不下銀五十員所幸者有馬禮遜之教會及各國商人題助余始意以為華民皆樂售觀而富豪者流或能如各國商人喜捐題助將見集腋成裘眾擎易舉誠快事也不謂遲至于今售者固少而樂助者終無一人嗟嗟是亦未之思耳夫一書所值無幾何必吝惜而自甘寡聞一勺無傷于河何不分之以成此美舉誠使售者日多富者樂助則每月不第印三千本即一萬本亦能為之有餘也伏望中華諸君子勿以孤陋自甘勿以吝嗇是尚則事物之巔末世事之變遷與及外國之道山海之奇無不展卷而在目矣豈非格物
page 5	致知之一助乎已上所言亦非妄說如不以余言為鄙即請從之吾當求上帝默助冀來年每號所出卷內行數加密使得多載故事吾亦博採山川人物鳥獸畫圖臚列於其內也
page 5	有友勸余將招帖印在貫珍中者惟嫌體格不合不便從命但各商人如有欲出招帖者可於下月携至英華書院印字館黃亞勝處彼可代印使自為一冊而附於貫珍之後如此則招帖可藉貫珍而傳矣西方之國狃賣招帖商客及貿絲等皆藉此而白其貨物於眾是以盡沾其益茍中華能效此法其獲益必矣凡印招帖者初次每五十字要銀半員再印者則半其初價若五十以上每字加一先士
page 6	續生物總論鳥類
page 6	鳥乃第一類生物之第二種血溫於天氣而有脈以運血迴管以收血還心如哺乳生物然但其所異者以其血不特於肺能變紫為赤即於經脉及迴血管亦然其血所運行之筋骨與及各部位皆有氣窩能各相通亦能與肺相通所以其身輕便而能飛舞於空中其肺貼繫於脅非如哺乳生物之懸於胸次者鳥無齒所以不能嚼物即其所食之粟亦不能嚼夫既不能嚼然則何以使粟能消化乎蓋食粟鳥皆有膍胵膍胵之妙用為生物所罕有者以四筋而成有皮如角之硬以護之其用有二四筋相交而動一則搓磨所食一則壓之下行筋甚硬而健即有時偶衝鍼刀及硬利之物亦無所傷食粟鳥常吞磧礫以助膍胵之消食是則磧礫之用不啻鳥之齒也然間亦有不求磧礫之助自能消其食者鳥亦有四肢五官如哺乳生物然前二肢只助其飛舞空中之用其摸聽之官不及其視臭之官子由卵生非養以乳鳥目極明物視遐邇一色目皮不特有二更有一皮在目眥之內可以牽而蓋目如帷幔然明角罩甚凸睛珠稍平前後水房稀少鳥毛歲脫兩次其中亦有不盡然者如鴉鵲鸚鵡未至冬時即脫甚初生毛惟鸇鷗則待次年秋候始脫若畫眉鶺鴒之類方其離巢無久即脫其初生之小毛其大毛則待次年秋候始脫鳥之脫毛謂之皫觀鳥之建巢孚卵養子方知其所賦之本性鳥往來各處因其地之天氣能預知天氣之變遷即有時人亦有所不能知者所以古之奉神崇鬼之輩以鳥為能預知事之未來云
page 6	鳥分六等一曰捕食生物者二曰雀類三曰緣木者四曰鷄屬五曰行水者六日足蹼者鳥之第一等乃捕食生物者喙爪曲而健用以捕別鳥而食即有
page 7	時虫類及獸之小者亦為所捕分有兩家曰晝捕食者日夜捕食者晝捕食者如鷙鳥鷹鸇鵰鳶之類目能左右顧?喙之本即當口鼻孔之間有皮以蓋之毛密而翎健夜捕食者如各種鴟鶹之類目極大只能前視不能左右顧?翼不甚健毛軟如線故其飛動無聲如是以捕食使物難防所以小鼠於將入穴之時常出不意而為所捕也鳥之第二等乃雀類雀類比別等更繁而不一惟於部位之大處則無大異分有五家第一家其上喙之兩邊有一小剖如捕物鳥然食虫類以生如伯勞鳱鴠捕蠅者善唱者皆是也第二家常於飛時捕虫而食足弱而短張口極大燕類皆屬此家燕有二一尋其食於晝一尋其食於夜第三家喙如笋形而健常食粟菓以生百鴒鵲?鸚鵡鴉鵲風鳥皆屬此家第四家其喙織弱舌端常分數丫用以啜花房之蜜戴鵀黃鳥之類及鳥之能爬行者皆屬此家第五家其趾皆相連於趾本如魚狗殺蜂蜜者之類皆是也第三等之鳥乃緣木者足前後皆有兩趾非如別鳥之三趾在前一趾在後此所以助其攫拿枝柯而攀緣樹木也啄木鴢頸鳥杜鵑鴝鵒之類皆屬此等啄木鳥常於樹皮搜虫以食喙甚堅銳形似櫼子舌長而柔且滿涎沬舌底有毛伸舌於虫所藏伏之處待虫摟聚然後復縮其舌喙舌伸縮甚捷目之轉瞬僅能隨之鴢頸鳥亦能伸縮其舌如啄木鳥然其伸縮之故亦為尋食之用但其喙不如啄木之健杜鵑常慣於卵於別鳥之巢而別鳥之殷勤撫字鵑子一如已出者然第四等之鳥乃鷄屬其翼短而弱所以飛不能久惟走則甚捷其足筋健故也食粟者多膍胵大而健用以消化其食慣不耦居巢結以糠草生卵於其上雛纔離巢即能自尋其食然必需其母之護翼也火鷄雉鷄雉鳩鴿
page 8	子之類皆屬此等惟鴿子則與其餘略有不同第五等之鳥乃行水者其所特異者以其足極長而裸弱所以助其入水之深處而毛羽不?也頸如足之長使頸不長則無以得其食彼喙之健者搜魚虫以食惟喙之弱者則食蚯蚓小虫之類其中亦有食粟而不近水居者惟不甚多行水鳥多因天氣之變遷而飛往異地飛時伸足於後分有五家其一翼短其二喙狹其三喙如小刀形其四喙長其五足大駝鳥及食火鷄之類翼短足長而腿筋健所以雖不能飛而獨善于走其所與行水鳥同者只以其足長野火雞鳥捕蠔者等皆屬第二家蒼鵝鷺鷥鶴類皆屬第三家其喙健厚且銳而利鷸類皆屬第四家喙長而柔竹雞水雞皆屬第五家喙如刀鞘之鳥及火鳥雖屬此等然位列於五家之中實難以定其專屬也第六等之鳥乃足蹼者其足遠生於身之下半足趾之間有膜以裏連之所以甚利於泅頸長於足實鳥中所僅見者蓋所以助其於浮水之際能抵水之深處以尋其食也分有四家野鶩企鵝之類皆屬第一家其翼不甚長海鶴鷗鳥海燕之類皆屬第二家翼長而健淘河鵜鵠之類皆屬第三家足趾全為膜所裏連鳧鷖鴻鵠??之類皆屬第四家其喙扁平水為此等鳥之居且常於水尋其食間有恆居於水其所食者小魚及凡浮游於涯涘之間者間亦食水菜水虫之類下號方附虫魚論
page 8	續日本日記
page 8	三月初旬提督再會林大學頭于公館其時公館之旁有茶花數簇燦爛鮮紅天氣嚴寒林大學頭以粟米數百包每約二百餘重遣肥人九十餘名俱裸體一夫獲舉二三包不一時而數百包之粟米盡遷于海畔再後復使肥人清服赤體
page 9	以武力角于公館之墀勝者賞酒三巵子在公館閱視數刻亦足見日本之多勇力人也合原操藏是浦賀府之官予問其國取士之方稱說文武藝身言皆取而詩不以拳官所讀者亦以孔孟之書而諸子百家亦復不少所謂讀書而稱士者皆佩雙劍殆尚文而兼尚武歟日本人民自從葡萄牙滋事立法拒之至今二百餘年未曾得見外方人面故多酷愛中國文字詩詞予或到公館每每多人請予錄扇一月之間從其所請不下五百餘柄三月廿五林大學頭相議條約之事已成則允准箱館下田二港以為亞國取給薪水食料石炭之處由是兩國和好各釋猜疑過日提督請林大學頭于火船宴會船上結綵奏樂日本官員數十于火船大宴有詩為証
page 9	兩國橫濱會驩虞一類同解冠稱禮義佩劍羨英雄樂奏
page 9	巴人調殽陳太古風和幾番悅意立約告成功
page 9	宴罷于船歌舞日暮方終次日亞國以火輪車浮浪艇電理機日影像耕農具等物贈其大君即于橫濱之郊築一圓路燒試火車旋轉極快人多稱奇電理機是用銅線通于遠處能以此之音信立刻傳達于彼其應如響日影像以鏡向日繪照成像毋庸筆描歴久不變浮浪艇內有風箱或風壞船則以此能浮生保命耕農具是亞國奇巧耕具不勞而穫者大君得收各物亦以漆器瓷器綢縐等物還禮官士明篤以
page 9	元旦試筆錄以視予曰
page 9	斗轉年還改書生世事灰空懷宗慤志終乏武侯才詩就聊揮筆憂多復舉杯依依門外柳青眼為誰開玉斧僧居中以新陰咏以視予曰
page 9	昨夜惜花窓下詠今朝愛緣苑中吟人間何識天公意已
page 10	變紅林作碧林
page 10	予亦咏詩以返之
page 10	遙看春色偶為吟日本山川雪盡侵古徑茶花紅滿簇羣岡松樹翠成陰沙鷗冒雨浮波面海鳥隨風逐浪心岸側軍營烟漠漠灣中戰艦霧沉沉橫濱築館應非遠江戶樓臺望轉深未識人家何處是泛舟搖漾到前林
page 10	是日予遊橫濱見郊外祇有龍神古廟以木為之內懸鏡像儼若興雲致雨之意有店燒瓦其瓦堅實灰色而厚同中國之式再行二三里則有人居屋亦或灰或草結蓋屋外多以紙符貼于門上女畏見外方之人予在橫濱紙見一婦人而已越數日事畢火船由橫濱一日而至下田下田之港在地球圖緯線赤道之北三十四度三十九分經線中華北京偏東二十二度二十九分其處有山水灌溉澤邊膏腴肥潤以此名日下田下田港心有一小石島居中以為該處之水口船隻泊入于內但見山環海繞垣局稠密雖有颶風亦甚堅穩其時火船寄泊島邊一望四圍之山俱有大石盤脚而波浪故不撼塌之山上樹木蔚茂亦有雉雞麻鷹鳥鴉水鴨果猓之類次日提督上岸館于法順山了仙寺其寺有僧名日凈小徒二名內有佛殿殿旁墳所各家信士信女之墓也墓以石為墳塔僧人時時掃凈供奉名花寺後有石亭小魚池花果等類是日在此烹茶男女千百入寺觀看以物賞之女亦不羞趨避衣長委地腰後有裙以紅綢束其髻顏色亦多美艷少年則朱唇皓齒及至生育子女後則以五棓粉染黑其牙再日往遊街巿見舖屋或編以茅草或乘以灰瓦比鄰而居屋內通連故曾入門見其人再入別屋而亦見其人也女人過家過巷男女不分雖于途問招之亦至婦人多有
page 11	裸裎傭工者稠人廣眾男不羞見下體女看淫畫為平常竟有洗身屋男女同沐于一室之中而不嫌避者每見外方人男女則趨而爭看雙刀人至則走離兩旁其街則有大工町伊勢町店之町池之町新町各等町十餘條循海濱過橋里許名柿崎則有玉泉寺寺外蒼松陰翳門向石島遮攔外洋泙湃之勢茲于寺旁准以一地為亞國之墳所其處人民俱重拜佛雖山邊海旁多以石刻置佛像墳墓石碑多刻南無妙法蓮華經予至大安寺見人拜佛不設香燭拜後放錢數文于箱名日放生錢寺有僧人二名以紙求予書予觀山景則書蜂廻水遶四字與之其亦題詩曰
page 11	一丈方庵玉座同寸餘硯石白雲通黃金畢竟塵中物不省明朝炊米空同坐之間適有女人拜寺但見朱唇皓齒逞嬌姿雲髻斜釵淡掃眉半面新粧?絕妙恰如明月掛梅枝
page 11	是日天氣太暖在寺烹茶其處之茶味畧帶甘甜似同于西樵茶味步出寺外一箭之地有山溪砂石流泉水光澈底堪以濯纓池之町有一廟內製偶像身帶弓矢廟牆每懸一鏡畫一船大抵人家行洋托賴平安酬愿之意亦有髮髻數十枚掛于牆上亦是酬恩者此日本之大畧風俗然也其處山嶺杜鵑花甚盛而各花亦復不少衛廉士曾採名花數百種壓乾以備考覽所謂多識于鳥獸草木之名歟夫一方斯有一方之善政以日本雖國小于中華然而搶掠暴刧之風亦未嘗見彼其屋門雖以紙糊亦無有鼠竊狗偷之弊此見致治之畧各有其能矣是日遊山不識路得遇僧人引步行逾五里有人村名洌崎適遇菊池森之助談問亞國所遵何教子曰其所奉者獨一神神即造化之主宰所謂昭事上帝聿
page 12	懷多福其明徵歟因在途問言難悉述遂作別于松陰之下步至海旁多見大鮑魚是下田之土產也回于町店買物則以漆器瓷器為佳所揀物品則書名于物上記價然後店人送到御用所交價于官官者海關之吏也近籐良次主之御用所即其處之海關也設官數名而司買物之事每洋銀一圓作錢一千六百文其日本則有當百之大錢亦有純金一分亦有純金小判亦有黃金大判亦有一分銀亦有二朱金二朱則表金而裏銀世間乃通用可易當百八枚一分銀可易當百十六枚四分銀可易一小判黃金大判則以分銀百餘方按時價而兌換行歴下田七里之遙未曾見一羊一豕馬則多有以負物牛則間有以耕田女人織布與中國無異打鐵做木亦與中國畧同而女工之顧繡未曾覩也男人女子俱尚扇子于下田一月之問所寫其扇不下千餘柄矣黑川嘉兵衛是主理下田事務之官掘達之助森山榮之助中臺信太郎等是行事之官其以扇請書付詩一首
page 12	避亂夷船亦一奇吳中鼙鼓不聞知翻將萬里東來色快覩芙蓉絕世姿關研次詩曰橫濱相遇豈無因和議皆安仰賴君遠方駃舌今朝會幸覩同文對語人合原猪三郎其於臨別贈予墨盒一詩一曰樹外雨收鶯語流聲聲啼近旅人舟不知黃帽金衣客似解轉逢飄絮愁水不尅火論
page 12	嘗考唐人經典內說五行之理為事物之基然其生尅之道不能無疑余茲各舉其說以證其謬試先即水能尅火之道而論之如曰水能尅火則火在水內其火必為水所滅不能復由水中而出乃以雷火而觀有時劈燒人間房屋此時雲行雨施其雷火即空中之水而出若恐其劈燒人物用法
page 13	引其火瀉於別處法當有雷電之時將風箏一雙在其頂上放鑷石一片用銅線放之可高一百尺此時雷火即從銅線尾射出光芒數尺人或動著其線尾即被劈死或撲地下若將銅線引落深坎地中其患可免夫雷乃火物竟與雲雨並行不悖然則空中之火其水又安得而尅之又考南阿墨和加比拉拉司徒等水中常有雷鱔其身長約六尺有雷電之火勢遇有人馬等物隅涉其間即挾其火勢劈死人物人欲引出其身內之火法用馬牛送與擊搏至倦用銅鍊繫其身其火自出於銅鍊內若將鍊尾墊著火藥亦能著火夫鱔乃水族其火若是而在水中亦能遂性以此知地中之水又不能尅火者矣且以一甌水能息一爐火其說維何此是水蓋火氣火故息了使用別物蓋住其火亦息然則水能尅火其說安在哉博雅君子思以答之夫西國之道有五十五行各有確據可考非如中國華人之書僅說五行者也
page 13	此論乃博物友人撰來請印於貫珍中者余故樂從其命以備華夏有志於格物致知者參考諸君若有意其理尚未真祈為別闡己見勿吝筆墨惠然賜我俾得下號續陳未始非參互考訂之一助也望望
page 13	喻言一則
page 13	水塘有小蛤頑跳適有小童一隊遊玩至此見而取石擲之老蛤出而勸曰眾小官懇勿擲石此係汝等頑意倒係我等性命矣俗云無心放砲玉石俱焚又云萬物傷殘祇供一笑是也
page 14	近日雜報
page 14	今年三月初四日未士士吉發船一隻名葉信載搭客三百一十一人離此港而往西印度英國屬埠尖美加今按火船所帶新聞紙有云其船駛行一百零四日皆獲安康艱險歴盡詎料將抵埠十四日內有搭客偶染一病中國之人恆有之惟西邊之國人皆不諳此症因此悞亡者四十人是船一百一十八日方抵埠若開行早在二月則得順風相送不須一百日而則埠庶可免船上染病之虞而皆得安寕到彼矣有搭客五人寄信回港信內大略言在船一路平安抵埠今將其信一封詳載於下 祖父伯父祖母雙親大人眾位兄弟知悉啟者小孫曾姑自別不能膝下奉孝任作飄流之客分離小孫手足失供淑水之常夙夜自思殊不孝矣但自三月初四日在港起程行至七月初六日到埠名尖美加彼地方水土此情亦合惟在船中間係難言浪湧如山亦為閒事實不盡說托賴上天保祐一路平安小孫亦中日祈禱乞上天保祐家中老少平安小孫平生之願也到埠之日有番官担保打定合同限五年為止每月工銀八元倘年期限滿公司備船送至香港為定孫也不敢逗遛於外國立卽回家書不盡言
page 14	九月十一日英國御船因荅賴由北方冰海抵港是船于五年前已離英國往冰海尋覓二船之船主及榜人等因前九年有船二隻去彼不返故特往覓之自二百年至今歐羅巴各國往往欲於阿美里加之北邊尋大西太平二洋通路故為此駕浪到彼者不少至今猶然余望來年將其事輯為一冊而印諸貫珍至上所言二船者乃離英國前往北方冰海欲尋西北通路是船出後至今杳無音信誠恐喪亡於冰雪
page 15	中是以英國命因荅賴及數船往覓數船奉命東西駛行因荅賴歴冰雪三載船上死者三人北方之地甚寒草木不生其居民啖海牛等物而活雪中營窟以居因荅賴由彼地到港携有其地男女衣著皆造以狐狸狼鹿等皮並有屋宇禽魚及山水畫圖又携有一土犬其犬甚大馴而健其地亦無別獸惟犬類居多甚有益於土人觀于此須念英國仁恩廣及即下民有喪失者猶爾惻然於懷遣人往覓而覓船之人肯捨身前往不測之地其志氣之盛亦可謂壯哉
page 15	今年第七號貫珍有載上海官軍與賊交仗官軍穴地用火藥轟城城墻崩陷三丈餘官軍乘勢擁入?被城人沖擊遂斃官軍四十人又載是時有吳道台所買外國之船開炮與城人戰又被城人將船打壞並傷數人而船亦無所能為故官軍不得進城而賊與兵各有所傷是皆的確之事所共聞者也今觀京抄七月二十日之役與貫珍所載大相逕庭是余之所異也京抄載江蘇撫臺奏云該日臣率兵往勦上海賊得獲大勝硃批內亦有殺賊一千五百一語今余之所以表而白之者豈為好訐以為直乎蓋欲中國朝廷君罔以辯言亂舊政臣罔以寵利居成功君明臣良兆民永賴耳更有二故一以明貫珍所載無一虛謬蓋赫赫上帝在上不可欺罔最惡虛偽者也一因當道之人粉飾太平假言亂奏罔上欺君誠堪太息使今日者中華諸臣果能事君以忠則國家可計日而復興也
page 15	九月十二日有花旗火船名軍者由港往澳路經大猺山適遇賊船甚夥于是開炮攻之惟是火船勢孤且值灣中水淺故爾失利遂將火船退回香港稟白其事于英國提督提督即命烟究打火船並舟數隻協同往勦于禮拜五晚申盡即
page 16	與賊匪交仗賊皆棄船登岸遂擄得賊船十七隻悉以燬之岸上見有屋一間廟一座皆貯火藥器械之所亦皆焚之次早有唐商二人及市內百姓攜酒肉至以謝其除害之恩亦足以見人心厭亂也
page 16	上月所言古蘭賊匪一事茲特續而陳之九月二十一日有英御火船二隻郵船公局火船二隻花旗火船一隻並唐官船一隻同往古蘭勦賊路遇英御火船一隻拉與同往將抵古蘭又遇葡萄牙船一隻亦來勦賊者至二十三日晨早與賊相戰賊人大敗上岸而奔同聚炮臺終難固守遂殺死賊匪四十人活擒者數人交與唐官囚繫是役也焚去二村及賊船四十七隻花旗船亦被傷一人賊勢瓦解諸船皆即回港惟有烟究打火船主猶顧窮尋餘黨後聞省中督撫已準賊魁投降遂罷其役惜哉
page 16	前月曾言佛廊西及英國二軍離黑海之娃拿港口往攻西巴士多卜魯之俄人炮臺師船過海即離炮台九十里登岸而進于閏七月二十八日與西巴士多卜魯之俄軍相遇戰於阿馬河兩處人數不相上下共計不下十萬人二百大炮是日血戰一塲殺戮死傷者極多英軍殺傷一千六百人佛廊西一千四百俄羅斯約一萬是以其軍大敗而北退回炮臺固守英佛二軍聞其有數萬救兵將至故欲乘勢急攻使其援兵莫及
page 16	波羅的海自破波馬順之炮臺後不復有戰前月曾言之惟在亞西亞俄人為格爾加索人之酋沙美里所大敗
page 16	上海有書到此言有船一隻由滿洲之北堪察加之俄人市彼得保羅基而來者其船云有英戰船三隻及佛廊西戰船三隻於七月初八日往攻其地攻數日不得入兼死傷人甚
page 17	眾為俄兵所逐是乃一說惟近日有船自金山正埠回者言英佛二軍攻破俄人炮臺數處並擄俄兵數十而去是又一說二說未知孰是苐英國水軍提督未及交鋒而身已先死矣
page 17	省城消息云北門會匪官兵屢戰屢勝已將其大營燒燬官兵已獲重賞民心賴此而安今聞其復建大營以與官軍相拒云佛山亦撥官兵往剿但該處水淺巨船難進其會匪每每沿堤枕炮伏擊官兵故戰船亦不敢深進近聞官兵深入內地被其伏擊致敗云
page 17	十月初六日英國暗輪火船辣拉由上海寕波抵港公使包大人及隨從人等亦由是船而回故於本號能將外國使臣前赴直隸海之消息及上海寕波近曰事宜略述其梗概以廣讀者之見聞前閏七月二十四日公使包大人乘駕火輪船辣拉由港啟行數日後花旗使臣麥大人亦乘駕火輪船包夏旦啟行直抵上海適是處有公務延至八月十九日始離是埠次日全幫由武松起程同幫者有花旗火輪船包夏旦可載二千七百頓重尾曳花旗暗輪火船津閒各可載六百頓重又曳花旗二枝桅船篇尼摩故巴可載一百頓重又有英國暗輪火船辣拉可載一千頓重尾曳羅查艇名舟山者可載七十頓重大小共五船其時英國水師提督業駕火輪船三隻往赴日本又值秋季舟人皆謂定必風逆且狂不可坐駕貨船是以英國公使止有火船一座而花旗則有兩座也不料天氣竟是和平殊無暴烈故於揚帆第四日五船已抵天津河遂撥最小二船兩國使臣之代辦經歴官乘駕入河過河口沙淺直赴天津路聞該處大員道臺鎮臺已在大口壩頭迎候矣兩國使臣北上之意未經明示聞說係因
page 18	五港貿易既增中土又值多事理宜待遠人之章程稍為更改而近地督撫殊弗體念又弗允聽所請故欲親覲皇上陳奏料其必垂允聽且其聖明之聰或能察知本國人民茍與外邦往來廣行貿易必獲巨益也上言二位大員在大口迎候不久則有巡防大臣文自隣邑至數日後有欽差名總倫者至素在保定府為巡防茲奉上命特與外國使臣會敘故當其至即約於壩頭傍岸相晤遂於是處張設帷幕以作公館使臣乃於九月十三日駕小艇八號登岸隨行員弁水手水兵共約二百名包夏旦火船樂工亦在其內至岸兵弁分列兩傍使臣携手就幕漢官之在塲者有總倫文錢雙四位大員談論既久幕內初進點心與使臣及在塲者幕外眾多職員及其從人則以火猪火羊餅食餉饋外國兵弁百姓雲集愕觀蓋多未嘗見外國人然有差役彈壓不得擁近水手中有一黑人最為駭目眾謂其色原白固自塗畫以欺人耳是以傍立之人有搓磨其面欲使復白者雖然眾皆禮貌相待大員中有雙大人最為莊重美觀兼之好樂當樂工奏作時不勝為之擊節屢與會晤者莫不喜悅之彼亦似有愛國之誠心欲其獲益且較眾華民尤知外邦人以其本處技藝土宜易學別處技藝土宜之確利故欲已國之人亦沾此利也公務畢兩大船與羅查艇舟山即於九月二十日先離該處而返上海至二十五日抵埠其別暗輪火船及二枝桅船留後以測深天津河附近之處俾知其深淺較前尤詳於是得知河口沙淺闊可三里有奇深則春潮極大時亦不過八九尺之間故獨小舟或平底淺水船如中土艚船者方得易過然彼貿易甚盛而輕任火船由彼至天津往來亦易易耳蓋沙淺內水深約有四丈河口之處地土荒蕪惟鹽盛產觀
page 19	其兩岸廣積鹽堆可知而隣近之地則產葡萄雪梨平果等物其味最美此時天氣亦好惟冬季河水冰凝船來南地必於十月之前出口不然則恐為冰所阻迨冬盡方能出矣遼東等處俱有產煤火船入口可無乏煤之患彼處土人不懼南京黨徒謂其前在天津左近業經大敗殺戮甚眾今在該省及山東地面概無餘黨云云官中常言不目舉國定將太平之語斯誠大幸仁人君子孰不引領而望之哉惟恐專事嚴戮不知寬恕則人懷疑貳雖官兵日勝而亦久延歲月耳蓋一落官兵之手定必身首異處誰不竭力死戰乎茍其解兵卸甲則原其往日無知錯從叛逆恩許以自新之路不咎前非則其中定多回意樂作太平者矣從人既散魁首何能獨立勢亦必將歸於良善耳鴉片洋貨疋頭白糖皆藉南方艚船運入天津價頗昂上海黨人尚據城池惟糧草漸少官軍建墻於城北以絕往來於外國人住劄之處如是四圍困守欲其不能取濟於外勢將降服或奪門而出則官軍業聚各門茍能奮勇不難盡戮黨徒之意城中頭目第二名陳亞林近來不見露面或謂茍非隱姓埋名必是潛往南京取救於太平王矣寕波左右甚為海盜所擾貿易艚船恆僱外國洋船押送往來於海傍各埠之間洋船因此獲利不少舊日海盜亞北余已忘其原日姓名惟沿海居民諒皆識之手下有船數隻巡遊河面內盡是粵東之人向由吳道臺支給錢糧近已罷用然必尚與官府連結名欲捕盜其實與盜同事凡在近處河面刧掠者彼亦多分贓物此輩皆為善義之仇兇惡强悍慘害同人大犯上帝愛人如己之誡良可痛矣上海洋貨生意甚盛洋船約五十號停泊海面中國經紀客商乘轎往來於番人住劄之處紛紜不絕體貌豐肥衣冠華
page 20	美日厭膏梁之味而城中之人多有菜色也本土貿易多因兵戈擾亂遷往寕波鎮海兩城是以貿易艚船雲泊彼所前所壞之佛郎西兵船業經修葺再泊河面不日可便出海矣
