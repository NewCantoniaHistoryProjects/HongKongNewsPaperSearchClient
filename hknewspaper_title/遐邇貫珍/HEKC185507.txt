page 1	一千八百五十五年七月初二日第七號
page 1	遐邇貫珍
page 1	香港英華書院印刷
page 2	英年月閏日歌訣
page 2	英年十二月其數同中原四六九十一卅日皆圓全餘月增一日此數亦易言惟逢第二月二十八日焉四歲二月閏廿九日回還
page 2	耶穌降生一千八百五十五年日記
page 2	正月初一日卽甲寅十一月十三
page 2	二月初一日十二月十五
page 2	三月初一曰乙卯正月十三
page 2	四月初一日二月十五
page 2	五月初一日三月十六
page 2	六月初一日四月十七
page 2	七月初一日五月十八
page 2	八月初一日六月十九
page 2	九月初一日七月二十
page 2	十月初一日八月二十一
page 2	十一月初一日九月二十二
page 2	十二月初一日十月二十二
page 2	七月禮拜詳序
page 2	一英初一唐五月十八
page 2	二英初八唐五月二十五
page 2	三英十五唐六月初二
page 2	四英二十二唐六月初九
page 2	五英二十九唐六月十六
page 2	第七號目錄
page 2	泰西種痘奇法
page 2	眼官部位論
page 2	續地理撮要論
page 2	狐鶴相交喩言
page 2	近日雜報
page 2	勦賊事
page 2	癸甲兩年鴉片箱及銀數在港出入總論
page 2	按察司代受虧搭客伸寃
page 2	省垣新報
page 2	京報
page 2	歐羅巴新聞畧
page 2	本港六月十三日英人敬守聖節求息于戈論
page 3	泰西種痘奇法
page 3	此法自喜慶十年六月英吉利世襲男爵管理公班衙事務斯當東與英吉利公班衙命來粵醫學跛臣互相訂刊彼二君者皆見中國天花之症流害生靈故不忍自秘其方以公諸中土誠中土士民之厚幸也邇來人心不古以偽亂眞每有不依法施治至視人命于草芥者殊失斯當東跛臣二君本意兹將此法印于遐邇貫珍俾讀者知所轉討庶足以補生人之憾也
page 3	天花之症原來西邊諸國本無前於一千一百餘年由東邊地方傳染遍行西域諸國時遇天行國中無一寕寧戶雖都甸僻隅多慘遭其害或損兄弟或壞兒孫父子親眷悲切難聞若僥倖命存或痘癱貽毒於耳目手足難以枚舉卽王侯士庶家家戶戶無不驚惶都以生靈為重及至前百餘年曾有醫書種法尚未盡善盡美試以其用法言之如遇天行時將好痘者用小刀取其痘漿刺在未出痘者臂上俟數日痘隨此出不能盡善以致殞命并損害手足耳目甚而至服藥調治者亦不知何許今泰西諸國有蓄牛取乳者甚多時卽嘉慶元年
page 4	英國偶値天行遭經遍戶紛紛傳說惟蓄牛取乳者不染天花各聞為異適有醫生名占拿者國內聲名昭著頗稱濟世良醫見遭天花之患不可勝數常欲明達救世之法隨卽往視果見揸牛乳者不染天花之奇是以留心細察見牛奶及奶頭奶傍之處有小藍疱形類如痘細猜牛痘莫非能解散人痘之毒乎隨卽想法與人試種或能減却天花之毒亦是美事於是與人種試果經所種之人隨種隨效每自初種至第四日始露形影及至八九日滿漿至十四日靨脫全愈後來相傳至歐羅巴亞細亞亞麥裏架隨處依法栽種男女大小數百餘萬無一損傷無一復出此法繼傳至大呂宋得聞如此奇妙國王不惜萬金特發一船裝載嬰兒駛至本國傳種此痘由船次第輪種回返依法而行每種必效隨後發諭屬國小呂宋亦遍行栽種其經種者果免天花之患如此奇法保全生靈無限實乃國中之大幸也兹於喜慶十年四月內由卑道路滑船自小呂宋裝載嬰兒傳此痘種到澳英國醫生協同澳門醫生照法栽種華番童徲不下百數俱亦保全無恙今予等見天花之症荼毒不淺謹將目擊屢效之法先與醫生詳訂繙譯輯成一書傳行於世諸名醫者不可不留心此法也但此牛痘種與天花痘種不同天花之症能傳染於人而牛痘之症非種不行天花之症定必發寒發熱大小便結閉不通或昏迷不醒喉乾舌燥唇焦亂語不等雖用針薰藥法亦不能保其無虞但牛痘種在於所種之處只出一顆如小指頭大至寒熱各症不能相染內中或有些微寒微熱雖服藥不服藥與病亦無干碍想此靈妙之法相傳於數十年之後永不防有染天花之患矣此法始憑牛出之種種於人後將人出之痘漿可輪傳種於萬萬人其種法不論春夏秋冬遇時皆合不分男女大小以其年紀幼少者為佳初將外科小刀向相近肩膊臂上不拘左右手平刺皮膜或用鐵針如錐嘴大務要最薄利者方合用切不可直企刺入若刀入肉裏血出太多將所種之痘漿攻出恐不成功務宜平刺皮膜無血為妙或血出些少亦無妨碍如種下四日其形發紅至六日起一小疱八日其疱畧大些頂平天尖中央一點硬的週圍漲如淸水根脚如有紅線圍纏覺有些疼至九日漿已滿足若取痘漿種於別人務以第九日為度
page 5	恐後其漿膿漸乾如是第十四日或至十八日靨焦脫退其人永無出痘矣如取種之法以鮮痘漿卽時傳種更妙可將鐵小針向其痘相近邊傍處刺三四小吼俟有些漿水流出沾在小刀尖上卽可種於別人若離隔遠涉難取鮮漿可將象牙小簪沾些痘漿俟乾了藏於鵝毛筒內用蜜蠟封固可能留至兩個月之內如過期斷斷不能用矣務宜於兩月之內早種為佳臨種之時於毛筒內取出象牙小簪用煖水熏潤先將鐵扁針刺破皮膜然後將牙小簪上之痘種插入刺破皮膜處少頃拔出如有微血勿被衣衫拭去此種法或出一顆稱為偽痘其痘頂圓而且軟中央無一點硬的漿水白色如膿根脚不甚鮮紅是為偽也其痘雖偽實無患險不過遇時行而復出矣若眞的其痘頂平中央一點硬的根脚鮮紅如紅線圍纏痘脚之外覺有紅影痘漿如清水不轉白色如膿者便眞須於此用意分別如遇偽痘再取種種於別處無不效騐也
page 5	凡戒口不宜食猪肉鷄鴨鹹酸等物酒更不宜飲宜食粥飯鮮魚瓜菜等物而已
page 5	左臂形一圈處即種痘方位也
page 5	左象牙小簮長寸許兩頭宜尖萡利
page 5	左外科小刀宜尖萡利約長寸許外有玳?刀殼兩邊夾住臨用撥開
page 5	臂形
page 5	方位
page 5	象牙小簮
page 5	外科小刀
page 5	玳?刀殼
page 5	刀尖
page 6	眼官部位論
page 6	在合信氏所著全體身論錄出
page 6	人具五官目用最為奇妙夫目者左右相應啟閉隨心大則能鑒視山川小則能審察亳末其活動靈敏之妙人不自知其何以能此學醫之士欲治其症者必先識其源欲探其源者非剖割究尋無以識其中部位淺深之奧然人目難得須割犬羊豕目代之取次詳騐間有未明又按圖而推考之未有不了然心目者蓋中華目科五輪八廊臟腑定位之說概屬無憑故中土南北人多目疾今將西國究定真理逐段詳言願志士同心參考之亦可以廣醫人之學也
page 6	眼眉
page 6	眉為目上之毛其用所以遮塵屑汗污免入於目其內有肉自額過頂能令眉揚眉頭另有橫肉能令眉縐
page 6	眼胞
page 6	胞為目外之簾俗名眼蓋其用有三一以防目之傷一以養目之神一以抹睛令常濡潤其皮內外不同外皮連於面皮內皮彎裏與蓋睛明皮一片相連
page 7	上胞內有肉二層外層帶圜紋與下胞相連其力能令目閉內層直紋前廣後尖尾入目窩骨上其力能令目開下胞內有肉一層即上胞圜紋之肉因開目之力下胞小用也
page 7	眼上下胞之邊為睫其毛為護睛之用上毛彎轉朝上下毛彎輔向下故合眼時兩不相碍上下睫邊之裡有彎弓脆骨一片形如半月近毛處微厚其餘甚薄睫邊上下有二十餘小管常生津液以膩潤兩故揚揖無澁滯之虞若眼胞久熱脆骨縮短卽有顴毛倒插之病
page 7	兩胞頭尾曰目眥俗名眼角在內近鼻為內眥在外向耳為銳眥眥角上下有兩小孔曰入淚管
page 7	左右入淚管
page 7	內眥上下角處有兩小孔以接淚入管內兩管之末相通近鼻處有淚囊如小豆大囊下有單管通鼻淚由雙管入藏貯囊內囊滿復由單管入鼻若淚生太急孔不能接或孔管閉塞淚不能入則淚流於面矣
page 7	眼淚核
page 7	直割眼球圖
page 7	虫類眼睛圖
page 7	魚眼圖
page 7	鷹眼
page 8	銳眥之骨窩邊有核一顆其質非脂非肉長約五分餘闊約三分半上凸下凹有淚管七條透出上胞之裏與銳眥相近約二分許凡淚皆由核生倘淚不生卽成乾眼失其光澤而無所用淚之來去皆有孔管遞相出入其為用妙矣
page 8	罩睛皮
page 8	此皮與別體之皮不同其質輕薄光明柔潤罩於睛前又蓋白輪之半在上下彎轉至睫邊而止卽為上下眼胞之內皮也凡赤熱輕重努肉扳睛等症皆由此出
page 8	明角罩
page 8	其質似角而甚明在罩睛皮之內前房水之前圓凸如罩與眼白相連而略高本有數層比眼白売更厚但不及白売之堅所以透光而見萬物者乃其用也一切眼膜眼點眼翳皆生於此
page 8	眼白売
page 8	其圓如球眼球本有三層此乃第一層其質堅韌細觀之有筋絡交結之狀以
page 9	保固目內一切精微者四圍有肉六片牽連之故能轉動也
page 9	血絡黑油衣
page 9	位在眼白売之內為第二層其色黑以收聚外入之光而不散者其質乃一片微紅薄衣有小血絡甚多週勻於白之殼裏其上有黑油如濃墨塗抹可粘於手將近隔簾之界其黑油薄衣反側向裏作一車轂褶紋以扶定睛珠其睫紋六十至八十不等
page 9	隔簾卽俗所謂瞳人
page 9	位在睛珠之前形如圓簾垂於水內其中有孔為瞳人前後有淸水卽所謂前房水後房水也外旁接連白殼及明角罩之界有灰色筋帶一圈固結之隔簾雖薄亦有腦氣筋及血絡在其內且有細微肉絲兩層內層圓絲紋外層直絲紋所以令隔簾能大能小若視太陽烈火光芒眩目隔簾立卽收小以避之或入黑暗之處又能自開大以取光瞳人時大時小者卽隔簾之孔舒縮也人之目瞳正而圓食草之獸常觀平地其瞳長圓而橫牛馬之類是也食肉之獸常觀上下其瞳長圓而?貓虎之類是也中國醫士不知隔簾之妙用云是風輪屬肝經誤而不確各國人眼簾之色不同有藍色棕色黑色灰色不等惟瞳人則必色黑愈黑愈明若瞳人黑減或停滯不活其目將壞矣眼中各熱在隔簾為最重不論虛實皆足為害若醫士不明治法三四日間卽成瞽目
page 9	腦筋衣
page 9	位在眼球之內為第三層其質柔軟光亮甚為微薄源由腦出卽目根蒂散貼黑油衣之上至於隔簾而止此衣一壞卽有青盲之病矣
page 9	睛珠
page 9	睛珠之用所以收束外物成一小象使恰及腦筋衣之上者也其質如稠結明膠一粒外軟而中略實體圓而扁有薄明胎衣包之衣內又微有淸水其珠向外稍平向裏圓凸在隔簾之後稍離一罅四圍有黑油衣作車轂摺紋一圈扶定之其前乃後房水其後為大房水也珠質若變或黃或白必須用鍼以撥之
page 9	前房水後房水
page 10	水之為用所以導明角罩所透之象入於目珠者也其水至淸滿灌明角罩之內為前房透過隔簾孔後又浸勻目珠之前為後房故分為前後房水
page 10	大房水
page 10	此水導引目珠束聚之物象至於腦筋衣而轉達於腦者其質似明淨稀膠雖割破而不流散因有極薄明衣甚多內外密密裏結充滿睛球之內前至睛珠後至腦筋衣週圍皆滿故曰大房水水若變綠卽為綠水灌瞳神其症難治
page 10	牽睛肉
page 10	眼白四圍有牽睛直肉四片皆前連眼球外半尾連骨窩之內在上之肉能牽睛朝上以視高在下之肉能牽睛朝下以視低在內之肉牽睛向入在外之肉牽睛向出
page 10	眼白上下又有轉睛肉兩條上一條起自目窩底之上出至眼稜上骨缺處有筋鉤之如轆轤之索其肉乃曲轉向銳眥能令目睛轉入向鼻下一條粘在白睛近銳眥外尾橫粘眼稜下骨能令目睛轉出其用所以令目轉動助人關顧上下四旁
page 10	又有綿脂塡勻目窩骨內其性柔軼使目轉動輕
page 11	人眼同此大
page 11	大房
page 11	目
page 11	系
page 11	車轂摺?
page 11	後房
page 11	前房
page 11	瞳人
page 11	睛珠
page 11	明角罩
page 11	展割眼?
page 11	睛展割明角罩
page 11	近視眼圖
page 11	凹鏡
page 11	遠視眼圖
page 11	凸鏡
page 11	樹形透凸鏡圖
page 11	目系本原
page 11	脊髓頭
page 11	箭形透近視
page 12	便肥人脂多故目常滿瘦人脂少故目常深
page 12	目系
page 12	目系俗曰目根為一目之綱前連睛球如瓜之蒂透過目窩骨孔兩系卽相交貫然後入連於腦眼球向外平正相對惟兩目根皆斜彎向中如兩菓並蒂者蓋兩骨孔皆在目窩之尾橫入於中兩目所向相同故見物之象入腦皆同若兩睛相反同視一物而有兩形無病之人以指按側其睛則視物亦亂
page 12	眼骨窩
page 12	此骨所以藏載目球其圍內之邊上下略有凹處其窩深長前闊而後尖兩窩之尾相配平直鼻梁骨左右乃七面骨接連而成
page 12	眼全球
page 12	厚約西國之一寸作百分較之其直徑九十八分明角罩厚四分前房後房水共厚十一分眼珠厚十七分大房水厚六十六分若勻作三分計之眼珠在第一分界之間珠前兩房約厚一分珠後約深二分
page 13	眼官妙用論
page 13	人身之寶無逾於目能察陰睛別五色辨物像分大小欲視遠則瞳神遠接於星辰欲視近則瞳神近凝於襟袖凡人之目皆如是然鮮能明其理者嘗見眼科之說或比之日月或稱為玉液金珠或以為五藏精華或說先天明竅與夫神膏神水神光究無一定之理不過捕風捉影耳今略晳其理為同志者論之目能見物皆由物象映於目而目系達於腦也然目之視物必藉乎光而光之射氣常直惟透玻璃淸水之中則又變為曲射者欲知此理可將一厚大銅錢放于碗中退行數步直望碗內務使錢為碗邊遮掩與眼恰不相見然後令人注水碗中初見錢邊漸注漸見注滿則全錢現矣夫光射直行故錢為碗邊所隔若碗中有水則光射透水斜出直達于目此自然之理也惟眼亦然明角罩形凸而圓各物之象透之必略束小撮入前房之水其水至淸故又能束導其象過于隔簾之孔直過後房水而入于目珠之間過此則又束小而尖合成一中樞使尖樞恰至腦筋衣之處卽能見也腦筋衣本由腦出卽目之系由眼後入白殼裡分展如衣者人之腦比如一君腦筋衣者比之如臣臣知之卽達于君腦能識萬象之變動也然物象透至睛珠必倒射而入如箭形透眼之圖目外之箭其鏃向上其翎向下及至眼底則倒轉其象纔達于腦凡目皆然有不信者可將一兔目割去眼後綿脂以燭在眼前照之人在眼後望去必見燭象倒垂向下猪羊之目亦可但猪羊目白殼太厚須用利刃割去眼底白殼然後以千層紙貼之勿泄眼內之水始見燭象或問物象倒入看出不紊其理云何則非予之所解矣凡物分遠近直視不能同見者目中蓋有眕限改接之形故觀遠轉近或觀近轉遠皆瞬息可見誠難測其妙理試觀千里鏡亦不能齊見遠近欲視近必收而短之欲視遠必引之使長疑亦此理也人有生而近視者因明角罩過高前房之水凸出使物影尖樞短促不及腦筋衣之處故視遠而不眞須用一窩鏡在前先映闊萬物之象然後透入明角罩之裏則尖樞長而及腦筋衣之處故亦能遠視若老人之目血氣衰弱前房之水漸小而明角罩過低使物象尖樞略長而過腦筋衣之內故眼鏡須凸以先束小物象然後
page 14	透入明角罩之裏務使尖樞得中無過無不及之弊故見物如常蓋與近視之人正相反其用也然近視者不可使眼鏡太深深則竭其目力離鏡卽不能見若用淺鏡明角罩有漸低之望近視有變為不近視者
page 14	禽獸鱗介昆蟲之目有平突軟硬之別又有在水在山入雲入土極大極小晝出夜出之不同造化主均以一大範造之大同而小異使之各合其用如貓虎之類晝伏夜出曈人長豎舒縮取光故有如鏡如線之別牛馬之類惟視平曠其曈人橫長也兔鼠前後可觀因目晴高突也鰍鱔能入泥土目外有堅罩也雄鷄日見而夜盲蝙蝠夜見而晝瞑魚目平無睫而珠堅圓蚊目小如塵亦知光暗鷹鸇高飛雲外能俯窺地上微物又能近視於嘴吻之間鯨魚之目底殼堅厚故出入深淵而猛水洪濤擊目無害牛馬各畜常行沙塵之中傷目最易且無手以拭之乃有抹晴肉一片以司拭抹使萬類目力各得其宜然亦足其觀望覓食而已若人目之資見識別善惡博古覽今顧非他類所能比擬者脫使化生無主烏有此哉奈何世人每見奇巧物具無不傾慕其能而目用妙機
page 14	眼側內圖
page 14	眼胞肉圖
page 14	淚核淚管圖
page 14	落鼻
page 14	眼窠七肉圖
page 14	當面破邊眼球圖
page 14	側面破邊眼球圖
page 15	此是在眼後望去故見眼簾摺紋
page 15	睛珠變質圖
page 15	鍼下眼睛圖
page 15	睛質若變以鍼?而下之
page 15	瞳人不圓不動
page 15	眼簾熱症圖
page 15	外膜遮睛圖
page 15	?肉扳睛圖
page 15	明罩變凸圖
page 15	矔毛倒插圖
page 15	明罩生尖圖
page 16	造化主獨鍾于人者人反忽之吁良可惜也
page 16	續地理撮要論
page 16	以性而推論地理博士各別以名限以表地質之形勢者如左
page 16	一地球面分水與土為土者得全面四份之一有奇其餘則皆為水
page 16	以上所說水土之分限不過舉成數而言如欲知其詳細試將地球形像刮其紙蓋取其載水者稱之載土者亦稱之則各以其所得之輕重便可見矣若將地面分為一千份則七百三十四份屬水屬土者僅二百六十六份而已
page 17	二土之形勢不一有大洲海島土股土腰土角海濱山嶽平原等類之別
page 17	地理所稱大洲者乃陸地最廣闊之處也海島者則陸地而四圍水繞以其實而言則大洲亦四面皆水是則洲為大島島為小洲惟分而名之易于辨別西國地理書分天下為三大洲一曰舊洲二曰新洲三曰澳大利亞所謂舊洲者卽歐羅巴亞西亞亞非里加也此三者昔各自名為州邇來博士簡約是尚因見其三地相連故以舊州統名之新洲者南北亞麥裏加是也所以名為新者因古時居于歐羅巴亞西亞者未知地面有此土洲自以大利熱那人哥林始涉大西洋海然後尋出亞麥裏加之洲至今僅有三百餘年此舊新二洲之名所由來也或有時名曰舊世界新世界者澳大利亞州者亦屬新土在南洋之中卽唐人所稱為新金山是也
page 17	陸土而周圍水繞者謂之島如台灣海南是也華文字義與島字同意者多如嶼濤隈隩之類皆是爾雅釋水中云水中可居者曰洲小洲曰陼小陼曰沚小沚曰坻人所為為潏數島相近謂之海島一都會
page 17	土股者三面有水環繞一面與別土相連如亞西亞之朝鮮歐羅巴之以大利是也所以稱為土股者因華文未有釋名故余取其形似而名之惟是有大小長短廣狹之不一以長狹者另謂之土臂土枝亦可球面所有之土股大抵自北向南如歐羅巴之瑞典挪威以大里希臘等亞西亞之朝鮮印度等皆是也獨有歐羅巴之連國與及北亞麥裏加之郁加但不同蓋二股之形自南向北且其地皆平坦積沙泥而成非若別股之高厚而多山者
page 17	土腰者卽土頸也其形通連兩土或長或短考之南北亞麥裏加與亞西亞亞非里加相連接處便可見其大概矣
page 17	土角者海邊小地橫亙水中也名目不一或曰土鼻或曰土尖或曰地頭頗高而突者謂之角平坦而尖者謂之沙嘴亦可
page 17	海濵者沿海之土也
page 17	山嶽者乃在平地突然而崇高者也地理之學度山嶽之高卑必以水面為準因山下平地各有高低而水則無有不平故也嘗在船中見有海中山嶽山
page 18	足山頂皆了然在目故覺其陡然高峻異常若在岸則見陸上山嶽雖高若卑因所駐足之處或在山下高地故仰視山頂祇見其上半截其下半截則習而不覺也如衆山峮嶙長亙地面者謂之山脊山之橫亙與其長亙上下者謂之山之都會也
page 18	山頂發火者謂之火山如歐羅巴洲西西里島挨德納山是也近火山之地屢有地震之患
page 18	平原者地平而不高也如歐羅巴自西濵北海至東界烏拉山嶺皆為一大平原比利時荷蘭北日耳曼普魯士波蘭俄羅斯諸國皆為所屬
page 18	平而可種穀以給食者曰原有草木以牧養鳥獸者曰藪南北亞麥裏加多藪草木俱無而土面惟沙者曰沙漠土平而頗高者曰陸大陸曰埠大埠曰陵大陵曰阿西國名阿曰棹土以其形如棹故也
page 18	三水之形勢亦不一有洋海海股海灣海腰湖河等類之別
page 18	洋者水之至大者也地球面有五洋曰大西洋曰太平洋曰印度洋曰北冰洋曰南冰洋此五洋方位雖殊而水實相連是以難分其界限槪而言之大西洋在舊洲西濵與新洲東濵之中半在赤道之北半在赤道之南太平洋在舊洲東濵及新洲西濵之中亦半在赤道之北半在赤道之南五洋中惟此洋為最大其所盤踞之處幾及地面之半印度洋在亞西亞洲印度國之南西至亞非里加之東濵東至澳大利亞之西濵南冰洋在南極之四圍北冰洋在北極之四圍為五洋之最小者
page 18	海者洋之分派如地中海紅海之類是也按西國地理圖有水區數處亦名為海而與大洋絕不相通其實大澤大湖之類强名之為海耳
page 18	水股者海之分派深流陸中如波斯水股之類是也上言土股乃新創之名今水股亦取斯義因從前漢人未有定名故也
page 18	海灣者亦海之分派伸流陸中但不如水股之遠耳佛郎西國西濵比斯加灣卽其類也
page 18	水腰者海之狹處兩端皆通大水如大西洋及地中海之間日巴拉大水腰是也
page 18	湖者海島之對也水在中央四周為土所繞如
page 19	洞庭鄱揚之類是也
page 19	河者水之流注于海湖者也如楊子江黃河之類是矣河水始發之處謂之源注海之處謂之口河旁之土曰岸兩岸相夾之間曰河道從源至口左手為左岸右手為右岸一河流注別河之中謂之附河兩河相合之處謂之水會各河與其附河所經行而消導其水之地謂之河盤每兩盤相間之處必有高地使河流異向其地謂之水析河道高低相接之處其水由高傾注于低謂之渾墜傾注之間倘遇阻碍水小則成瀑布水多則勢如大浪河道斜甚而底有石盤結故水流極急謂之水灘
page 19	四地面各處氣候不同故其寒暑燥濕有異也
page 19	氣候之所以異者其故不一撮其大要有五今列之于左
page 19	一視其處之相離赤道遠近近赤道者則熱盛漸遠赤道則熱漸減如暹羅安南之熱倍中國中國之熱倍滿州者因暹羅安南之離赤道比中國較近
page 20	東洋大海
page 20	亞西亞
page 20	南洋
page 20	印度海
page 20	阿非利加
page 20	南冰海
page 20	大西洋海
page 21	地球全
page 22	大西洋海
page 22	南亞墨利加
page 22	比亞墨利加
page 22	東洋大海
page 22	南冰海
page 23	全圖
page 23	大西洋海
page 23	南亞墨利加
page 23	比亞墨利加
page 23	東洋大海
page 24	而滿州之離赤道較中國則愈遠故也其有時或與此例相反者因近赤道之處週年白晝不過六時而離赤道遠者夏天之晝恆過六時故沾日暴之時久而熱氣之積也亦多
page 24	二視其處之高下地愈高則熱愈少故近赤道處其高山之巓常有雪積而山脚則熱不可當卽如南亞麥裏加厄瓜多國之京城基多正當赤道之處而其氣候淸涼若在熱道帶之外者以其城高于海面九千六百尺也天下之城地勢莫有高于此者按博士所推論凡地高三百二十八尺其熱氣之減與離赤道一度相同
page 24	三視其處之去海遠近凡物之有實質者其傳熱氣較流質之物尤易且速試觀海水之寒熱週年所差無幾而地土之寒熱則冬夏大相懸殊惟在熱道帶之內則不然耳故近海之處氣更温煖夏天海水淸涼風從海至人沾其涼冬天海水温煖風從海至人沾其煖近海之處亦多濕氣卽就英國而論二說皆可取騐蓋英國四圍皆海故冬夏之寒熱較歐羅巴州中所同緯線之國獨覺温和且周年雨水尤多如穌格蘭京都壹丁不與俄羅斯之舊都墨斯科同一緯線
page 25	而壹丁不近海墨斯科遠居陸中故墨斯科冬夏之寒熱乃壹丁不之人所難堪者也
page 25	四視其週圍之地高低寒署燥濕荒闢如何如亞非里加之北沿地中海濵諸國所以不為該州之沙漠所壓者全藉亞大蠟山為其屏障耳
page 25	五視其處之風息如何如花旗國離北冰海頗遠而無高地遮障故風從西北而來寒冷特甚
page 25	狐鶴相交喩言
page 25	曾有狐狸與白鶴相交甚密一日狐設席相請鶴則欣然赴席所陳皆淺碟碎饌稀湯鶴因嘴尖不利於啄而狐則用舐法瞬息間餚核旣盡杯盤狼藉鶴則告辭而返深恨狐之薄待已也翌日酬席盡以玻璃罐貯酒食鶴則甚適其嘴而狐則抱罐舐之終無一物到肚榮辱之報是狐自取之也故勸世人不可自存欺人之心猶恐反被人欺何可說哉俗云惡人自有惡人磨此之謂也
page 25	近日雜報勦賊事
page 25	邇來本港附近水面賊跡退藏比往常大異故良民在澳門等處運貨來港一路安心如此景象都賴大英火輪御船喇拉之功也四月十二日于港中傳聞有賊船數隻在山尾處刧去本港曾經掛號貨船二隻火船聞之卽發火往追于十三早到洪海灣遠見賊船一帮同聚賊見火船追來羣驚星散或有竄往大州或有竄往三州者被火船開三板數隻追及壞其賊船五隻殺死賊黨三十餘名生擒者四名其被刧之二船兼及渡船漁船各一隻俱被取回于十四日一同回港矣二十日又聞有賊船一帮刧去羅查艇鴉片七十箱往上川灣泊拉喇火船卽時發火往追及到上川而賊船早已移避于是火船沿濵尋覓尋至南帆了無踪迹回港時路過萬山遙見有船二隻船人運貨上岸近之見船上大炮知是賊船遂拖出大海發火焚燒喇拉火船之勦賊其功如此而澳門之葡萄牙人亦能專心行此善事將見附近水面賊黨必盡殄滅矣
page 25	癸甲兩年鴉片箱及銀數在香港出入總論
page 26	按英六月二十三日香港政令報所載東西火船公會之船於癸丑甲寅二年所運入本船鴉片箱及銀數者如下
page 26	癸丑年鴉片箱三萬六千四百九十九箱銀數一千零七十七萬六千零八十五圓甲寅年鴉片箱四萬六千七百六十五箱銀數二千零七十七萬零四百六十三圓癸丑年該船在本港運銀至印度二百三十三萬一千九百三十一圓甲寅年又運銀一百八十二萬七千六百八十五圓零運至上海銀七百三十三萬一千九百七十一圓
page 26	按察司代受虧搭客伸寃
page 26	數月前有洋船一隻名曰馬禮信搭載唐客數百往舊金山正埠而在本港代船主承辦搭客事務者則為路壁公司當寫船之時各客將水脚銀兩交于路壁路壁卽給以收單為據不謂該船離港未幾溘礁受傷遂駛往小呂宋將搭客盡遷上岸及修船旣畢不復載客竟在小呂宋裝貨向上海而去搭客無可奈何各懷忿恨本欲直往金山孰料半途而廢殊屬大失所望不得已同回港中向路壁追討船脚路壁不恤說收銀者此乃船主我不過為他人作嫁衣裳也于是搭客中有一人控告于四月十七日按察司斷議所有各客水脚俱在路壁身上償還夫路壁本無害客之心當收銀時隨收隨交船主祇以一時不細受此大虧亦是自取其禍夫復何尤至各搭客受此奇寃而按察司代為伸理眞所謂見義勇為者特路壁他時尋獲原船一一追還則幸甚也
page 26	省城新報
page 26	粵城自去年堵禦賦匪以來至今漸近安靖貿易稍興四鄉擄掠之風續漸消釋至官軍戰鬥情事亦寂然不聞矣目下各鄉衾著認眞團練辦理加嚴每遇不法子弟或束縛投江或桎梏解省故數月以來省中殺人日以百計然其中亦間有無辜受戮者夫中國素稱為聲明文物之邦常邀天眷今遭此奇變以致刑人滿市仁人君子能無感慨係之乎兹當昇平之候西南上三水之賊勢窮力竭聞官軍至則望風而逃且喜各處運米赴城米價大減一圓可糴三十斤若秋收有穫米價卽可如常貿易得藉以興旺昇平可指日而待也但此時正由亂入治之初貿易依然冷淡以故端陽佳節寂寞異常到處皆無龍舟之
page 27	興蓋所急者以治生理財為先更或修治塲屋整理田園故不暇作此農夫野興也想各處人心皆已慰藉特紅頭之輩無地自藏耳
page 27	京報
page 27	三月初六日上諭官文楊霈武昌失守撫臣殉難各等語覽奏殊堪憤懣逆匪上竄漢口武昌省兵力本單嗣因胡林翼李孟羣等水陸赴援屢有勝仗方冀危城克保南北夾攻乃該逆遽由興國通山沌口唐角等處四面攻撲官兵竟日鏖戰衆寡不敵以致省城失陷巡撫捐軀楊霈以總督統領全軍自進至漢口後迭次進攻亳無把握此次城被賊環撲又不能迅速救援卽按律懲辦亦屬罪無可逭惟現在江北一帶防剿需人該督業已革職仍着暫留本任帶罪自効如再不將回竄逆匪一體肅淸迅圖克復致令逆踪擾及上游或久踞武漢卽行從重治罪決不寬貸湖北巡撫陶恩培甫經抵任月餘以來嬰城固守兹以力戰陣亡殊堪憫惻陶恩培著照陣亡從優議卹以慰忠魂其同時殉難之署武昌府知府襄陽府知府多山歸州營守備陶德壽着一并照陣亡例從優賜卹欽此
page 27	三月十二日上諭何桂淸奏克復徽州歙縣郡邑兩城摺逆匪攻陷徽郡並將翕縣城池占踞經何桂淸派知府石景芬督飭勇首夏寶慶李恒淞副將魁齡等帶領槍勇台勇分隊攻打東南北三門石景芬從樂陽橋一帶連環施放鳥鎗長驅直入勢如破竹逆衆聞風喪胆逃竄西門我軍追殺十餘里生擒賊目二十餘名土匪數十人均卽正法其轟斃殺死者不計其數立將徽州翕縣收復現在向榮所派鄧紹良各軍將次雲集着何桂淸飭令鄧紹良督率乘勝進攻克復休寕黟縣二城以靖徽境金華府知府石景芬深入賊巢克復郡邑辦理尚為妥速着記名以道員用並賞加鹽運使銜其任事出力員弁着何桂淸酌量保奏以示鼓勵欽此
page 27	三月二十一日上諭托明阿等奏浦口各營獲勝焦山水師攻獲賊牌並向榮奏師船斬練攻出上游各一摺三月初七已革總兵王朋年會同吳全美李德麟督率各船分南北岸進至七里洲攻該逆炮隄我船乘風沖逼擊倒哨樓數
page 28	座黃旂數十桿且進關口突出賊匪大小炮船數十隻吳全美由南岸抄到轟沉賊船二十餘隻時九洑洲亦出賊船七八十隻李德麟自北岸兠截將該逆船隻紛紛擊損逆衆慌亂撲河斃賊無數餘船逼入沙澄被我船用火箭燃燒武慶亦督帶官兵由三板棹直搗九洑洲賊船該逆登時慌亂王朋年預將護練賊船擊溺多隻炮台之賊仍拚死抗拒吳全美等連檣直上王朋年卽親督把總張占魁等飛駕三板剗船持逼排練立將賊練斬為數叚砍散遮排賊船敗逃我軍乘勝追進下關口又有賊匪搶出大炮船數十隻意欲抄擊蟻聚二道賊練之下並于兩岸小炮船奔護攔練開炮抵當吳全美等分船剿洗仍督頭敵斬獲船隻破波直上適葉常春周希濂分領浦口艇從兩岸前來會合各勇由七里州九洑洲夾攻共擊沉賊船三十餘隻該逆敗退又追沉數隻奪獲一隻頭敵師船已將二道練下賊船擊伏不出復經大隊沖剿溺船不計其數餘賊棄練遠颺經遊擊唐國棟等將二道賊練斬斷紅單拖罾各船遂全帮上游敗竄各船又糾同上面賊船開炮來阻復經我師將賊船八十餘隻全數擊沉自辰至申鏖戰五時斬練兩道焚擊賊船三百數十隻斃賊無數焦山水師總兵周士法等亦同日進攻金山賊營時江面賊牌隱動北固山賊隄亦從南開炮我軍一面迎擊賊隄一面溯流上攻賊牌縣丞周閑等搶近連環鎗炮齊發賊勢不支落水淹斃者無?奪獲賊牌四隻
page 28	歐羅巴新聞畧
page 28	英六月二十三日接到五月初九日新聞紙畧云四月初九日在哥羅美地英佛連日俱開大炮轟擊俄之西巴士多卜魯城每日發炮約有二萬六千次俄軍亦以炮相還兩家轟聲連天地址震動俄軍屢次先利炮裂壘壞乘夜奮力修補乃猶常自城內攻出欲擊退英佛兩軍五月初四日俄軍城外所有炮壘窩坑皆被英俄兩軍所據
page 28	離西巴士多卜魯數十里有一港口曰巴勒拉蛙為英儲糧及軍裝之所四圍多山且道路崎嶇運物艱苦于是在英國遣調良工修一鐵路能行火車運糧運炮極其便捷更製電氣線自營中直通至巴勒拉蛙海邊復用線相接透過水底一連或水或岸直至英國京城倫敦其路雖
page 29	隔萬里有竒而一日之內言語便可相傳故今日于哥羅美地所有勝負之事翌早在英國卽能白之于衆亙古以來未有如此之奇妙者今粵省相離北京不及哥羅美相離英國之遠而竟能于一日之間互通音信如閃電之正速所謂人為萬物之靈非虛語也
page 29	四月十六日佛國皇帝與其皇后駕船至英國禮見英后留宿五日然後回佛此時英國君卿士庶欣忭不勝路上行人亦舉欣欣然而有喜色莫不簞食壼漿以迎其賓旅英后亦許于五月航海至佛此皆以結兩國之和好也
page 29	佛皇回國之後于四月二十八日走馬街上道傍稠人之中突出一兇手發兩响袖鎗欲弒佛君幸炮丸不中左右卽將兇手拿獲佛君面不改容因謂左右人曰勿妄殺其人須按國法處之可也迨後國議會上奏慶賀佛君曰議會諸卿今來慶賀足見盛心但如此之險害朕實亳無介意蓋有人而為天命所歸者若天之未欲喪朕也小人其如朕何哉
page 29	前月有載歐羅巴諸國公使大臣咸集澳大利京都商議和約又說其議恐不能成兹竟果然因英佛所討俄不肯與所以二國大臣各自回邦可惜世上東西干戈日動塗炭生靈不知伊于何底惟望天上尊主一垂鑒之
page 29	本港六月十三日英人敬守聖節求息干戈
page 29	英六月十三日於本港英人守為聖節舖店不開藝事不作各人齋戒自怨自艾於禮拜堂聚集禱于上帝求早日止息干戈使天下諸國得覩昇平之世大英三月二十一日自王后至于庶人先已行此善舉本港得聞故樂為則效夫英人此舉皆自認罪而表白于上帝前非謂英與俄國搆兵非為義舉但以干戈一起則塗炭生靈好生之天父必不樂有其事特因衆人負罪素于天怒故上帝假此兵禍以罰之使之警醒今英人于是日閉門思過反求諸身廣察國事或有差失抑國法或有未公務必黽勉改除萬望主宰天地獨一眞帝監其誠心俾早日再享和平之福是日余于禮拜堂聞教師祈禱所求者不止為歐羅巴諸國亦念及華夏連年刀兵並求上帝垂憐俾早日一同平靖夫決兩軍之勝負實出自上帝之主裁定諸國之興衰亦皆由帝心之眷棄兹叙其事于遐邇貫珍使華夏上自天子
page 30	下及庶民皆知此義而自悔其非誠心祈求無忘天父則太平之景象可日望焉
