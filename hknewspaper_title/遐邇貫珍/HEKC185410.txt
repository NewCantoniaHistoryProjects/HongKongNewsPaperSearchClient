page 1	一千八百五十四年拾月朔旦第拾號
page 1	遐邇貫珍
page 1	香港英華書院印刷
page 2	地球分為四大洲一曰亞細亞內有中土五印度等國一曰歐羅巴內有英吉利佛蘭西俄羅斯等國一曰阿非利加內有麥西等國一曰亞美理加地分南北北地內有合郡等國
page 2	第拾號目錄
page 2	上海稅務補衰救弊原委
page 2	大食大秦國考
page 2	西方四教流傳中國論
page 2	喻言一則
page 2	近日雜報
page 4	上海稅務補衰救弊原委
page 4	閱得英國於壬寅年議建萬年和約摘論約內出進口貨稅項一欵內載由英國專派領事官駐該五口地方令英商按照則例交納稅鈔等語詞義極為明决其意則因英人原專歸英官憲管屬而中土官府未有方法節制之自須由英官協佐中土官以徵收其稅雖向來英人住居別邦經商者曾無此規例第此法之立亦無不極臻妥協果使中土官能認眞籌辦則英人亦必恪遵成約而行尙得坐收成效惟皆不能然歴來各口當以上海爲大宗管稅務大小各官每多寛縱日復一日益增疎畧而懷私商人始則嘗試繼而放膽任意日復一日遂益多偷漏此弊端相沿積漸成習畢竟則誠實不欺之商人不能與懷私及各別國無領事官約朿之商人爭巧競捷旋有陸續聲控於英總管貿易事務大憲亦有
page 5	逕行訴達本國朝廷者各口領事官一面懇勸各地方按守責成於無論何國商人皆令其遵例認真輸納稅課無稍偏向卒之曾無少效迨至辛年英國總理外務大臣巴墨士敦奏准廷寄諭飭駐港總管貿易公使自茲以後一各領事官免其督飭諸商納稅之責成一面移文述達中土欽差大臣英國現照此辦理並告知此中緣由其故有二一則佛蘭西亞美理駕兩國條約內未有此外國官協佐徵收稅餉之條而英善後第八條內開各國有獲益之處本國亦得同沾所以此事英國總宜與佛美兩國一律辦理也一則中土歷來自己俱未能體遵和約意旨見諸施行各領事官自奉到傳諭廷寄之後即停止不干預協佐徵收稅項之事惟但提留各商舶船牌俟諸商等交出紅單為清繳稅項之據始行將牌交還俾其揚帆出口倘有經海關指告偷漏者即行照例徵辦照此法果使中土官能認真辦理尚有方法可使稅餉徵收完全不致絲亳遺漏惜自裁免領事官責成之後而偷漏之風曰熾至壬子年約統計各國貿易其漏稅者竟居三成若以上海一口而論是年入口貨從海關稅冊摘其數計之其貨共值洋銀一千六百四十二萬六千圓出口貨值洋銀一千五百八十六萬四千圓以出入兩數扣?其三成之數約係一千萬圓之貨為未經納稅者此一口一國一年貿易之漏稅者而別口別國別年所漏者茲未舉其數也上海情形比年以來皆然直至癸丑年八月初旬該縣城池失守為閩粵兩黨徒所據此際實為稅務轉移最要之一大關鍵因從此以後稅務及別項事務之相類者致令終竟設立一善法冀將來可以全徵稅項無論何商何國皆一律抽收無復稍有疎漏也乃城陷而官府散逸之時其建立在
page 6	各國商行中間之公廨已為黨人等掠毁胥役人等亦皆星散英美兩國領事官咸以為不宜因中土官府不在之故遂廢棄和約且欲使國家稅帑無稍受虧於　月　日分出諭示令眾商凡有出進口貨塵納稅銀若干開寫欠單限四十日為期交領事官收存始准咳商船出口揚帆無庸給以紅單而英商之欠單獨寫明如奉到本國諭旨令其輸交始行交納之詞他國商之單則未聲明此語迨　月　日有中土調到官軍札圍上海　月　日蘇松太道吳移知各國領事官以奉制府檄令返滬仍理關稅事務即赴舊廨辦事英領事官雖視之為道憲不視之為關憲並以該舊廨地居各國商行之中若有官軍駐刮必致與敵人格鬥交鋒當有擾害延累之虞為詞沮止之而美國領事官無所可否視之如舊惟因其不得返居舊廨請其以改建於何處相告一面將前諭美國商之示撤銷隨後吳道憲移知以二舟椗泊於黃浦江作為關公廨英傾事官亦不視之為然佛國領事官亦如之英佛兩領事官遂仍收存各商欠單美國領事官莫如之何亦只得一律辦理浮廨之議遂不果行此後紛紜煩緒日增美國及別國商船多有不呈交欠單逕行駛帆出口者亦有所交欠單內有別議地說者其中有云俟某商某船照蕪輸納當即交納遂亦揚帆出口迨至癸丑年十二月廿二日美國公使竟出示諭令本國商船之在滬出入口者俱無庸輸納稅鈔云但彼時中土地方官已設法於內地水陸各途截阻各路茶絲之來源英領事官不得已行文移知吳道憲尅期重建新廨免使貿易停廢吳道憲遂於吳淞江岸暫僦一民房作為關廨甲寅年正月十二日英美佛三國領事官咸視之海關無異議此日為始冀望偷漏之流弊
page 7	可塞而惜其仍不能然且弊端反更層出疊見而不窮各商船有在吳淞裝載茶絲啟程者有在滬開行任意走漏稅鈔者竟至有波里曼國一商船載貨登程其稅銀若干至與海關明講輸納其數之半即此半數亦非現銀呈交仍交欠單而單內仍聲寫活動懸虛之詞漫無實落交納遙遙無期者英領事官視此情形不欲本國誠實商人獨受其虧亦令各商交呈欠單單內亦聲寫懸虛之語略言畢竟俟奉到本國諭旨着令交付及旨諭令同此情形之他商均交付始為輸納云此舉直至英美兩國公使抵滬細察實在情節視此流弊不合准行即立一定見會同佛國領事及中土官憲酌議派出英美佛國各一人為監管稅務之員其屬下亦有各本國人佐之為理俱由國家頒俸授糈盡心竭力籌保國家帑項無至稍虧英國則副領事官威德膺其職佛國則繙譯官士密美國則公使隨員格爾充職俱屬貴介之品聰明才智經本國考試甄拔者於是以六月十八日經始其事自是以後措理皆極臻妥協深冀中土及各國官憲同竭力維持此法因惟此一舉可以致誠實商人無所受而國帑亦無損缺此則首創中土及外國協同勷濟貿易上進之大局終可以維持整頓中外均蒙其益實所深幸而翹　者也至各商人前已交出之欠單兩國公使設法致海關可以在領事署指追其數此議既聞於外美國商人遂具禀公使憑其裁奪定明應交付若干即行遵納英商人始則以此舉為未允協禀駁於公使者有數家繼而亦照美商一轍惟以公使果能如美國公使一體公平措辦即當遵行云兩國欠單總數共計一百萬餘兩兩公使如何定議或全付或按成數分付或全免交現尚未卜其何從也兩邊各執一理在各商人云
page 8	上海被黨人陷據時外商貿易俱未經中土地方官保衞且因內地各處多有滋擾不靖致進口貨物停滯不銷其各國商人紛紛偷漏中土官亦置之度外從不過問至中土官有所云云亦未嘗無理兩公使細核兩邊情詞自從公平按和約而斟酌措辦焉
page 8	按之愚意公使似此協力竭慮以敦和約無稍推諉將中土所已漏出之為之設法追交中國亦應待以寛恕之道於外國貿易酌理如何為之推廣至貿易愈茂則足國裕民兩受其益視中土刻下情形其顯然者莫妙於與外國人欵洽關切此不待智者而後知也若使保維外國貿易外國亦必拔力勷助不至有外侮內叛之虞此兩端固屬羣黎盡遭其殃刧而國家亦因之搖動是閉關鍵戶不與外交亦殊非善策矣若常恒但遵故轍則民庶之氣既鬱蓄而不能發舒即輿地所產亦閉塞而無從呈露人事地利皆有未盡之憾凡宇內各邦皆然何況中國地廣土腴產育蕃庶甲於寰區而現所行惟有閉塞壅滯雖循古昔之成規舊矩實未見此策之盡妥盡善也改絃易轍而更張之棄迷途而履新道拓拘隘而尚寛容余實所切期而深冀之
page 9	大食大秦國考
page 9	大英艾約瑟述
page 9	海國圖志所載阿丹國一名阿臘比阿而不言即古大食國唐書言大食國本波斯別種此為謬誤大食即阿臘比阿為回教本國稽文獻通考大食在唐永　中遣使朝貢云其國在波斯之西此言甚合或又名天方此擇字義隹者以稱其國所傳天方教即回回教無疑文獻通考又載大食有摩詞末勇而智眾立為主即明史所回教之祖馬哈麻德也
page 9	拂林國馬氏文獻通考疑宋四朝史所傳之拂林不可謂為大秦大在後漢已通中國而拂林至唐始聞時代相違致開疑竇考西國歷代國史大秦與拂林一國也皆為羅馬梁書中天竺列傳載漢桓帝延熹九年即耶穌降後一百六十六年考羅馬國史王名奧理劉安敦以哪即位後耶穌一百六十年即是王也梁書又云其國人行賈往往至扶南日南交趾孫權黃武五年有大秦賈人字秦論來到交趾交趾太守吳邈遣送詣權權問方土謠俗論具以事對維時羅馬為國最大東至波斯西至大西洋北至英國南至埃及其商賈貿易紅海通至竹度海諸地印度所產珠寶及漢人所來絲帛等皆載至羅馬羅馬王以漢物產隹故遣使通漢晋成帝咸和五年羅馬王君士但丁以希臘國步暫丁為大秦國東京其徙居此地改名為君士但丁波立希臘言波立漢言城是也後大秦分為二國一為東羅馬一為西羅馬東羅馬國最久直至明代景秦四年為回回土耳其所滅所云唐宋拂林即此國也未元豐四年其王滅力伊靈改撒始遣大首領來獻鞍馬刀劍珍珠改撒羅馬臘鼎方言漢所稱帝也按新約全書馬太傳云納稅該撒宜否此即指羅馬國王
page 10	也時猶太屬羅馬現西藏語音凡歐羅巴人呼為非隣印度國人呼為弗隣阿皆拂林變音歷來波斯以西亞細亞州內人呼歐羅巴各國人為弗蘭格而唐宋史官傳為一國之稱瀛環志略拂林注作猶太猶太本大秦屬國不可以拂林當之唐太宗貞觀九年大秦國上德阿羅本至長安當大食回回出師攻波斯猶太叙哩亞地皆唐貞觀時高宗永熹二年波斯國俱為大食所屬貞觀十二年叙哩亞國大食已平之考景教碑記阿羅本至長安其時景教在波斯叙哩亞二國中盛行論波斯向非隸拂林國版籍而叙哩亞貞觀以前仍為拂林所轄碑云自大秦來其由叙哩亞至可知閱英國傑盆著羅馬衰亡紀共七十一卷載佛蘭西即古名弗蘭格時唐天寶十三年師侵以大哩未幾克以大哩日耳曼地並成大國至貞元十六年稱為西羅馬當時佛蘭西名已藉盛亞細亞人概為歐羅巴諸國之稱焉
page 10	西方四教流傳中國論
page 10	嗚呼天下至大四方至廣其間立教訓眾為民師表者可勝數哉書日天祐下民作之君作之師君也者為一時主持風會師也者為萬世倡率教化雖在殊方異域亦何莫不然大小西洋之地不下數十餘國豈無人焉為之魁為之傑以勸導斯民使各歸於正乎予嘗攷其教之異同而詳其源流其最著者有四曰挑　教曰天方教曰景教曰天主教之四教者秩然峙立各分門戶皆以時代先後流入中國今可得而略言焉挑　教為猶太人所奉大旨敬天為本進居中國最先入自漢季盛於宋朝當孝宗時建祠於汴曰一賜樂業殿迄今殿宇猶存其碑載記略亦嘗取而覽之以為始祖阿耽出自天竺道經五十餘卷尊崇甚至道統數傳至摩西而大
page 11	明蓋其入處內地之時耶穌猶未降生也其教不事鬼神不拜偶像禮天勤民循由天竺禮制其經皆書以猶太字即舊約全書是也與今所傳字句無訛若合符節且閱二千餘年無少損缺豈非有呵護之者耶今之居於河南者久與中國相習不復向教故教亦漸替天方教即回教來自西域入自隋時天經三十卷傳於中土其始亦以亞當為祖而稱亞伯拉罕為聖人奉大造之主宰認教中之真諦崇拜獨一無二之主而罔敢他事焉唐時建清真寺今則隨在建寺以為禮拜教中之民與華人錯處徧布天下自來西教傳於中土未有若是之盛也景教入自唐初歷代天子敬信尤至其謂為拜旭日事火神者非也教中所稱阿羅詞即上帝也三一無元真主即三位一體也他若室女誕聖云云明指耶穌之事無疑矣蓋彼與天主教同出一源特倡立別名以自異耳景淨所述景教流行中國碑今尚在西安府可覆按也其間諸聖賢稱謂名字間不同者因翻譯之音有詳簡之別耳迄今景教已不傳故問諸華人亦罕有知者天主教興於漢入自明之中葉所傳聖經有新舊約兩書歷載古昔遞嬗之事大道授受之源與上三教規模禮數雖異而敬事上帝則一噫耶穌捨身救世為民贖罪其功甚偉至今闡明真道者接踵而至更易其名曰耶穌教孳孳為義訓人不倦可卜其教之方興未艾矣其教之大略有四一崇事上帝不祭鬼神一悔罪領洗專恃耶穌一仰天祈禱不立偶像一守安息日不犯律法是四教者皆同源而分流者也若夫誠實無二規於至正者當推耶穌之教為宗尤非他教之可比必當徧傳於中土惜乎漢時明帝遣使西域僅問沙門未得耶穌之真筌遂使釋氏流毒中國靡有底止夫從耶穌之道者君明臣良家
page 12	齊國治為上者茍黜佛老闢異端崇信耶穌則天下又安不難矣余今論說四教之由來而詳辨之如此有識者其以余言為然乎
page 12	喻言一則
page 12	飛禽中惟雄鷹最强鮮有不被其害者一日於羊隊中櫻去羊羔一口適有鳥鴉見之自思曰鷹亦不過善飛竟能擒一小羊而我獨不能飛乎於是卽鷹所為即於羊隊中仲開兩瓜向母羊身上瓜去却被羊毛將瓜纏住不能脫適牧童來見而執之剪其兩翼與小童　之作戲日在鴉自視如鷹而不知究屬一笨鴉而已嗟乎世人不自量力而困其身如鴉者可勝道哉
page 12	近日雜報
page 12	閏七月初九日有火船名馬利活良良由上海抵港載來大小金銀錢共計四萬七千六百七十八圓並絲九百四十一包其絲寄往修澹敦馬西利孟買粵省加爾格得等處
page 12	閏七月十二日有火船名主山由加爾格得抵港載來烟土一千五百二十五箱並大小金銀錢共計一萬一千八百一十九圓
page 12	閏七月十七日有英國公局上旨火輪邸船名儺拿由孟買抵港載來烟土一千零七十五箱並大小金銀錢共計一百四十八萬五千三百八十一圓
page 12	閏七月廿七日有英國公局下旨火輪邸船名加尼士由孟買到港載來麻華烟土三十四箱半並大小金銀錢共計六十六萬三千六百五十八圓
page 12	七月廿七日有火船名打打由省駛回香港不滿七點半鐘
page 13	其快捷從所未聞
page 13	閏七月十七日有船名哥密載有煤炭由英國里華布揚帆所經水路五萬里有奇不逾八十五日即已抵港其駛迅為前所未聞且桅帆纜索等項無有敗壞海豐陸豐二縣為香港販運鷄鴨之區於閏七月十一日為賊匪攻陷聞即日前在擔竿頭刧掠漁船之黨海豐縣令為匪所殺縣丞於十四晚隻身抵港現聞派火船一號前往攜其眷屬來港
page 13	七月廿六日在山尾有漁船一隻被掠會計財物約值銀三百圓
page 13	七月廿九日有商船一隻由新加波往安南忽於生里海面為賊船十隻所擊搶去大炮十位火藥三担後三日再駛往單連州又遇賊擊掠去貨物一半留其船主三曰旋有英師船駛經其處即放炮滅毁賊舟五隻放回船主閏七月初十日商船抵港
page 13	閏七月廿二曰廈門海面有一商船載有鴉片布米鎗炮等項俱被賊掠去
page 13	閏七月初八日有船一隻灣泊石阿為賊所掠水手逃逸搶去財物約值銀二百六十圓
page 13	閏七月初九日在塘淺灣有船一隻被刧有數水手用小艇逃逸
page 13	閏七月十二日有船一隻駛行担本為賊所掠水手用小艇逃逸
page 13	粵東省垣賊氛雖未撲滅然現聞匪黨各貳心東門之黨屢戰失利意欲投降與官軍合攻比黨官軍不納今已各鳥獸散殲厥渠魁矣其北門之黨屢戰屢北目下不敢近城官軍陸續進剿其西路則為九十六鄉所拒着翅難過其南路則隨波逐流旋聚旋散數月以來大小不下三十戰官兵勝者居多閏七月初十曰以後並未交鋒北門匪黨札營於蕭岡距城約十二里之遙東門餘黨猶聚隻於山鄱瑤距城亦約十二里相傳何亞祿為黨魁乃東莞人其黨約有數萬省中人民大遭饑困聞有仁者權開粥店賑濟貧乏於常值外
page 14	祇取三分之一省中大小紳士與諸當路曰夕會議軍機紳士等獻策有欲求助外邦以驅除醜虜制軍亦意以為然但紳士中有一人不允聞此人前為御史即曾奏穆章阿被點者也制軍以此不果於行蓋恐其申奏朝廷則已獨任其責故特先拜本聽上裁奪然後施行現在徧處鄉村巿肆匪黨各竪旗號分據一方莫不以保護為名其實則以打單為事不滿其欲或拘其人或火其居種種慘毒聞者傷心誠可慨也前攻九龍長洲之賊近已克據惠洲海豐陸豐二縣至順德碧江為賊黨縱火延燒三分之二因居民不允其打單抽銀故也邇來又聞粵省賊黨大半逃散省中大吏令發兵往救惠州新會順德等處
page 14	本港前月曾繳牌嚴禁不准華民製造火藥閏七月初七曰近西炮台地方獲有犯徒一十一人亦經訊實定罪其中兩人各罰銀二百圓其餘人罰銀二十圓
page 14	閏七月二十曰暹邏有兩使臣抵港挾其國主之圖畫書刮呈於公使大臣包玲書中略詣公使何日可往其國俾預為除道敬迓等語但今正值中土多事之秋想公使亦不暇往彼國矣乍聞此事不勝欣忭蓋向來東土與西邦素少往還茲有暹邏國君竟爾遣使結好於吾邦從此通商貿易可卜將來必共享利益於無窮也
page 14	前者黃埔香港等處有船載華民往真查洲即海鳥糞洲是也在華民初意亦以為往彼僱工不料近聞華民在彼處受人掣肘如僕役然夫照英國例役人為僕遏最茲公使大臣包玲曾痛諭各英人不得以延請僱工為名復載華民往彼處
page 14	四月初二日有船名里伯達由港開行共計八十日始抵金
page 15	山不料開行後染瘧疾而死者有九十人之多迨抵埠後亦口恐八九人此事實出意外然究其故蓋因該船開行得出水單時只報有二百九十七人夫以四百九十墩之船載二百九十七人額固已足查其抵埠曰竟載至四百人之多此皆租船者以射利為懷故先將船抛泊近處再搭客人百餘以至有此奇慘也租此船者乃為華民但不知其姓氏為飽一己之囊致陷多人之命良心喪盡實為可惡所願後之出海者必先察其租船者果是殷實可靠然後可搭不然後悔靡及矣
page 15	英公使包玲佛蘭西公使波包倫並花旗公使麥連曾相會數次因天朝與各國所立之和約明年期滿茲欲商議改訂損益以求盡善於閏七月十七日英佛二公使已駕火船往上海廿八日花旗公使亦已開行傳聞將入貝河或可進京面帝矣
page 15	歐羅巴信息云俄國與土耳其搆兵俄國仍戰不利六月廿七日大戰於治耳治火俄兵死傷極多俄兵現不守其所據土國城巿撤兵而退英佛土三國今會大兵水陸進攻俄國王城炮台此炮台最為堅固不易攻克建於黑海一洲之上洲名哥羅米若此一破則全國皆振動矣
page 15	大呂宋今值大變蓋其朝內素以逸豫滅厥德黎民咸貳已久有數總兵官為國所仰望者於六月即舉義旗各城皆附和之其後京城亦然皇后悛悔前非並願修其政治其母悍暴不介因逐之出境
page 15	相傳端典及俄士的里亞二國不久與英佛二國合謀協攻俄國
page 15	歐羅巴各國皆大獲收成其豐稔尤為前所罕有此皆由上帝之恩時錫甘霖使年歲豐稔無有不被其澤令人欣慶不勝也
page 16	亞西亞諸國中土為最庶印度次之居民不下二百兆百年以臣順英國英人近已計議謀所以使印度日躋於昌盛蓋嘗有言曰以吾居於西海小洲之民今上帝賜我以印度之大使我政之治之其民今既庶矣其必有以望我富之教之也明矣茍不為此不免有罪云云此則英人之宿願想印度亦必從此可大興矣六月間倫敦印度司事大人致書於印度總督載有建黌宮立校之規條將欲以西邦文學教育印度之人此固可為印度賀而亦可為中華勸也甚願華民智慧曰加攻於西邦文學不然中華將不復可稱為東邦諸國之冠矣可不致思也耶
page 16	六月二十一曰京抄有本章一帙奏為缺銅鑄錢事大意欲將宮中銅器收蓄以為鑄錢之用且敕各府州縣將民間銅器一切呈上銅有一斤之重即給回大錢二個或小錢二百云云我西人閱此奏章深為怪詫一則詫其痴呆一則怪其不公蓋奏章云銅有一斤之重即給回大錢二個或小錢二百夫以大錢二個只有三兩之銅耳其痴呆不公莫此為甚銅且缺乏國之空匱可知奈何朝廷上下竟無忠智之士能以善言諫諍而挽國家於頹靡之勢乎
page 16	前第五號雜報條內有論上海官軍營寨為英人與花旗人所擊一欵內有數端錯謬者茲特再核其實以表之當夫官兵之擊英人也鎗棒四施其殘酷更有甚於五號所云者故當時英領事官再四思維若不將他寨遷移則港內何由綏靖所以有此不得已之舉也英領事官投書於臬司吉其實在三月初七朝書中限以該曰申初回覆臬司吉無得延擱等語則五號所云在初六曰者謬也且所云臬司吉置若罔聞者亦謬蓋其於將交陣之時曾覆書於領事官矣但書中
page 17	未許即時遷移營寨而外國各官以為事不宜遲若再容其一夕之留則港內必遭騷擾所以不得已引軍焚燬其營寨一所官軍間有死傷迨官軍奔散外國官員亦即禁止施炮矣嗟嗟使臬司吉平日約束兵役號令嚴明抑或當時如約徙營臨機果決又何至有三月初七日之事哉無端肇釁竟爾傷和有心人所為撫膺痛惜者也現聞上海自此舉之後中外之人各相恬靜吵鬧之事亦已無聞近曰臬司吉有儆於前重申法令已不任兵役復蹈前非此又余所樂聞而相慶幸者也
page 17	閏七月初一曰英水師提督駕師船由上海駛日本有火輪師船三號同往揣其本意非欲與日本速成杏約但欲往候其國主且賀其於春間與花旗曾立和約之嘉而已花旗與日本所立和約共十二欵茲縷述其大意如左一曰花旗人與日本人不論何人及會晤何地必須禮貌周旋相親相敬二曰日本給箱館下田二港為花旗船矴泊之所凡木料水糧煤炭一切要需之物任其採買三曰凡花旗船在日本海濱倘遭風濤觸礁損壞之患日本人務須協力相救至被拯之水手人等并破笘所有貨物須於箱館下田二港交付其本國之人若日本人在花旗遇有破船之患花旗人相助亦如之至於救護所支工費則兩免賠還四曰花旗破船之人及各商人在彼國地方遊玩不得約束然亦必遵所宜之律五曰花旗破船之人及各商人在箱館下田二港爰居爰處限於日本七里之內任其遨遊無得禁阻日本里數約四倍中華所云七里即中華之二十八里有奇六曰凡各商貿易或有相議事宜必須矢公矢慎以免嚷鬧滋事七曰各商貿易花旗人或以金銀交換或以貨易貨若有貨物花旗人
page 18	不願售者亦必任其復載出港八曰木料水糧煤炭及各需用之物必須向日本所該管轄之官領取不得別向他人九曰將來日本倘與別國建立和約凡俾別國人以利益之事或更有逾於今日所立之約者花旗人必得同與其利無有異詞十曰若花旗船非遭風雨擱礁之患不得更適他港只在箱館下田二港而已十一曰自立約年半之內必許花旗派領事官往居箱館以酌議各事十二曰花旗國主與日本國主將所立之和約各押名字年半之內兩相交執以垂永久
