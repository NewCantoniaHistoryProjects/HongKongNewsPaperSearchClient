page 1	一千八百五十四年十一月朔旦第十一號
page 1	遐邇貫珍
page 1	香港英華書院印刷
page 2	地球分為四大洲一曰亞細亞內有中土五印度等國一曰歐羅巴內有英吉利佛蘭西俄羅斯等國一曰阿非利加內有麥西等國一曰亞美理加地分南北北地內有合郡等國
page 2	第拾一號目錄
page 2	生物總論
page 2	日本日記
page 2	論銀事數條
page 2	近日雜報
page 3	生物總論
page 3	宇宙所有之生物性質各有不齊茲特編為四類以備博物君子參考其一類曰有脊生物乃至要重而最為人所素識者此類生物皆具一骨架為一身之筋肉臟腑所聯屬骨架之最重者為脊骨以一串小骨湊疊連貫而成脊骨用以保護骨髓上承頭腦知識運動咸賴其力此類生物血紅脾胃之消化血之運行氣之呼吸視聽臭味莫不了辨肢不過四有脊生物龐碩者甚多運動有力仍分四種一曰哺乳生物凡哺其子以乳者皆是也二曰鳥三曰蟲四曰魚其第二類曰柔軟生物體軟而無骨多居於殼內其殼以一兩蓋子或數蓋子而成其肉即附貼之其血白色或淺藍色知識愚蒙運動遲緩此類生物包括各種蝸牛及海螺等分為六種一曰以頭為足者二曰以翅為足者三曰腹行者四曰無頭者
page 4	五曰以臂為足者六曰以卷毛臂節為足者其第三類曰多節生物比第二類更為奇趣其所特異者以其節甚多分為四種一曰蟲之如環者二曰裏以硬殼者三曰蜘蛛類四曰蟲類其第四類曰多肢生物包括生物中之最下者其質體與草卉等肢節由中央伸發腦氣筋甚稀少分為五種一曰皮有荊者二曰居於生物之腸臟者三曰似鋩菜者四曰多足者五曰臭水而成者各生物之蓋互有不同而莫不各適其性者此可見造物之奇也蓋有毛羽鱗甲而各有硬柔雖其互有不同然斷不能以此易彼易則各失其宜且其多似一甲冑其用以護身不特為煖身之用也
page 4	乳哺生物乃為第一類生物之第一種此種生皆活動始則哺乳於母繼能自覓其食或俯養於人如家畜是也此種分為九等各有殊異一曰兩手者二曰四手者三曰殺物者四曰腹有囊者五曰齒齧者六曰無門齒者七曰厚皮者八曰翻草者九曰鯨類第一等生物止一即人是也第二等乃生物之有四手者如獼猴猩猩之類皆是也其所特異於別等者以有四手而無足趾甚長而軟大?能與四指相摩即謂之巨指也可故攫拿是其所長而行走是其所短也第三等乃殺別生物以為食者故名之曰殺物下牙床骨以一骨如鉸者直連其頭使之不能左右運動故其不能齧物只以其利齒切碎之其上下牙相交如鉸刀之鈒物然趾末護以利爪此則使其鈍於撫摸而利於取食也分有三族一曰以翼為手者如蝙蝠是也二曰食虫者如籬猪鼱鼩鼢鼠之類皆是也三曰食肉者第三族仍分三家一曰足行者二曰趾行者三曰水陸並居者所謂足行者以其脚掌貼地而行如熊羆豪子之類皆是也趾行者以其趾端着地而行如臭貓貂鼠犬獺虎貓獅
page 5	子之類皆屬此家竹竹三家則有海牛海獅海熊海馬之類此物度其生强半居於水非曝日哺子則罕登陸其足甚短且貼於身故其在陸只能匍匐惟其足絕似槳故甚宜居於水也第四等哺乳生物乃腹外具囊者其子生時甚不完余蓋其四肢五官不甚了皙其口圓如一小孔母腹有一囊以兩骨夾輔所以貯其子而養之待能自尋其食亦所以護其子於臨危之際也此等生物至大者莫如新荷蘭之更牙廬間有六尺之長誠為此洲至大之獸矣後足倍長於前足故其行不無艱苦惟其跳則甚高且遠各種幽頞及獸之似鴨者亦屬此等第五等乃生物之以齒齧者其所特異者以於每牙床骨之前有大當門齒二於此二齒並磨齒之間有空處焉因無噬齒故也當門齒在其前獨有一硬蓋以鑲之在其後則無此蓋故其後越用越尖而遺一尖鋒於其前也齒生極速若一齒適然而落則其相對之齒必生倍長下牙床骨能前能後至若左右則非所能矣故其食物也不如牛之磨又不如虎之噬惟以齒齧之因稱之曰齒齧者慣食蔬菜之堅硬者如樹骨皮根之類趾端有爪甲後足比前足更長而有力故其跳更便於走也各種真鼠海狸及各類之兔皆屬此等第六等乃生物之無門齒者間有噬齒磨齒俱無趾端有長硬爪甲頗肖蹄蹢此等生物木狗是也其行甚緩而艱辛使仁人見之鮮不為之動心者然亦有所不必矣常居於南亞美利加之茂林中而食其樹葉犰狳與食蟻者亦屬此等其犰狳之所特異者以有一硬殼裏其身如一甲冑然食蟻者則全無齒只有一舌長而柔且滿涎沬吐舌於蟻穴蟻路之中使蟻摟聚然後復吸舌入口專以此自尋其食第七等乃生物之皮厚者凡有蹄蹢而不翻草且其皮厚而韌者
page 6	俱屬此等分有三種一曰有長鼻者即象是也二曰尋常皮厚者如河馬封豕之類是也三曰堅足蹄中渾然而不分者如馬騾山馬是也第八等乃生物之翻草者駱駝之上牙床骨皆無當門齒有一蓋當其缺焉下牙床有八當門齒惟無噬齒故於當門齒磨齒之間有空處焉磨齒甚闊而粗用以磨草有硬蓋鑲之灣曲如半月然於既食之後翻其草再嚼胃有四腸甚長草必留於肚更久於別物前足不能拊摩攫拿只能扶持其身如後足然足有硬蹄分為兩趾故亦謂之分趾蹄生物云分有兩家曰無角者曰有角者無角者如駱駝麝麘之屬有角者如麋鹿羊類獐牛之屬此等生物甚有用於人負重物且可為食第九等生物乃鯨及似鯨者混淆於魚之中如魚之居於水外式甚肖於魚部位大率似別哺乳生物氣由肺呼吸血赤色而溫於其所居之水其子生即活動養之以乳分有兩族曰食菜者曰尋常似鯨者海牛及甲翅之生物皆屬第一族牙甚平厚故便於食菜常登岸以尋其食第二族之所異於第一族者以有一吹氣孔故亦謂之吹氣者其口極大於其食時水與之俱進於此必當有以處之故當水入鼻孔即轉入一囊囊護以筋頭頂復有一小孔即上所謂吹氣孔一舒其筋水即由此孔噴出矣鯨魚江豚皆屬此族下月附鳥之論
page 6	日本日記
page 6	遐邇貫珍數號每記花旗國與日本相立和約之事至第十號則載兩國所議定約條之大意今有一唐人為余平素知己之友去年搭花旗火船遊至日本與助立約之事故將所見所聞日逐詳記編成一帙歸而授余茲特著于貫珍之中以廣讀者之聞見庶幾耳目為之一新但因限于篇幅未便
page 7	詳叙此月祇印其三分之一餘待後續
page 7	合眾國金山名駕拉寬近今人多往彼貿易洋面遠闊欲設火船而石煤不足必于日本中步之區添買煤炭能設火船便于來往是故癸亥三月合眾國火船于日本商議通商之事未遽允依是年十月二十二有某友請予同往日本共議條約予卜之吉十二月十五揚帆十六予于火船默祝指示機宜後在船上仰看雲氣見南方之雲如獅添翼直騰天頂北方雲氣低小內藏殺氣惟有小雲數簇而會于獅獅之鼻有氣壓其小雲不久而北方之殺氣俱滅惟獅愈久而愈壯予因對某友曰此日之事初恐不允後必允成天道已先兆矣某友以言為奇且試騐之越三日火船直向東北而駛出了臺灣之外幾日不見天涯是時北風大作波浪沖天火船亦甚飄蕩而不能立見有沙鷗隨風而逐浪心直駛七日漸見小山而到琉球琉球一國長闊一百七十五里其國城在地球圖緯線赤道之北二十六度十四分經線中華北京偏東十一度二十四分自明以來世封王爵叨列藩籬其處土產不過蔬菜番薯菜油黑糖等類人民束髻大補是穿草履男女粧飾頭上祇插一簪二簪為別故少年之男女瞥目則無異及其壯也皆留鬚髯故街上長鬚之人甚多甲寅正月初一予上岸遊玩見街上兒童甚多分以銅錢各極歡喜人民亦甚謙恭民居間亦貼新春聯于門外但不見有別等繁華之事那霸有寺寺內有園是名家世宦之墳所以石刊刻姓名年號于碑上每日道人打掃供奉生花樹葉于墓前另有人家祖墳與中國之明塚無異峰巒之上樹木多植民房則以蠻石圍墻內以茅草結屋而居佳物椅棹俱無惟以草蓆屈膝而坐對火盆而吹煙民間亦有識中國言語字墨者
page 8	不張舖店惟有墟塲男不貿易婦女為之以貨易貨而外方之金銀弗尚焉然而百姓亦甚畏官長飲食亦甚粗粕甘守樸儉不務奢華亦鮮欺詐板門紙窓夜間亦不防竊曾見途中撿物亦能以返原人公門之內冷冷落落並無案牘之煩淳樸之風畧有同于上古之世我等外國之欲買什物須言于官官為代辦正月初六提督被理衛廉士等一班將官布列威嚴與予乘轎至王宮總理大臣尚宏勳為主席布政大夫馬良才為知客享宴甚豐食物多與中國無異宴後各官皆饋有紙扇烟包布帛等項是物雖粗此亦世子之恭敬外國故亞國亦以禮物而返贈之世子王宮離岸三里在于山頂是名守禮將至其宮一路亦有樹木石牌坊宮室亦甚寬大幽雅垣局可觀其處多栽鳳尾草森樹等類以障陰山邊田土樹藝五穀近海沙田水漲之後人收其沙以煎鹽此時明月當圓予覽山川亦足見一方之風景越二日揚帆往日本四日不覩天涯海水共長天一色偶見鯨魚四丈餘在船頭噴逐水花越片時而逝經歷無人洲兩日而造日本共合火船兵船九隻泊于橫濱此時正月當春予望橫濱百里之遙有尖峰高約八里白雪迷之其山勢龍脉由此層層疊疊起伏結搆于江戶江戶即日本之京都也其京城大君聞知亞國兵船火船至境則命林大學頭梯殿民部少輔伊澤美作守井戶對馬守等以辦其事初時兩國未曾相交各有猜疑日本官艇亦有百數泊于遠岸皆是布帆而軍營器械各亦准備以防仁之不仁次日有官艇二三隻來視火船艇尾插一藍白旗上寫御用二字亞人招之上船以禮待之與其玩視船上之鐵炮輪機等物各官喜悅予見其官粧飾則闊衣大袖腰佩雙刀束髮剃去腦信一方足穿草履以錦褲外
page 9	套至腰不同言語與其筆談其亦叙邂逅相遇景仰中國文物之邦云予問其名則曰山本文之助曰掘達之助曰合原操藏曰名村五八郎乃是日本之官也因而各叙寒暄次日其官饋來蘿蔔一艇雞二十頭蛋五百枚柑數箱葱數担亞船受之而答以物因而與之酌議通商之事其官返報大君大君則築公館于橫濱內結綾縐屏障氈蓆而相會命林大學頭為欽差合眾國欽差大臣駐中華日本天竺等海權管本國師船提督被理布列威嚴上岸相會衛廉士為通理國師呈以通好條約各官于館內俱有饌盆餅食欵待不過鮮魚蠔蜆雞蛋蘿蔔黃酒而已其處人民不畜牛羊豚豕亦不宰生而食客予見人家畜雞至數年而不宰者以言食物則萬不及于中國矣欽差接收條約五日始有回音自此每日俱有官至船給來薪水雞蛋鮮魚等物有平山謙二郎者其人純厚博學趨而問予中國治亂之端予將平日紀錄之事及治安策視之其付來一信曰仁台文章煥發議論正大昨日賓會之事未遑詳讀願借冊子攜回一涉下曰完璧于橫濱公館云予因與之閱畢送返亦答予書曰
page 9	爾來契闊未審起居筆研清良否頃者被視南京紀事及治安策二冊子熟讀數四始審中國治亂之由且知羅向喬之學術淳正愛君憂國之志流離顛沛未嘗忘亦未嘗不掩卷而嘆也民情下鬱下情不達人牧失職賄賂公行古今季運之通病也所以然者何也曰利而已矣嗚呼利者人之所共欲而萬害所由胎也子罕言利常杜其源也我祖宗絕交于外邦者以其利以惑愚夫究理之奇術以騙頑民頑民相兢惟利是趨惟奇是趨駸駸乎至于忘忠孝廉耻而無父無君之極也原夫天道流行發育萬物之
page 10	妙理則茫茫堪輿之間雖冰海夜國人亦孰非天地之赤子孰非相愛相友之人所以聖人一視同仁不分彼此也全地球中禮讓信義以相交焉則太和流行天地惠然之心見矣若夫貿易競利以交焉則爭狠獄訟所由起寕不如無焉是我祖宗所深慮者也由是觀之則交際一也唯有無相通患難相救則天地自然之道所謂太平和好之真者而只逐錐頭之末惟利是務則人欲爭狠之由不能始終其事者也兩者相去一髮無他義與利之分而已古往今來千百萬年治亂興廢起戎出好未嘗不決乎此也凡萬國交際之道宜首講此義也次練兵講武代天心以行天討各國君王所以不可一日而闕焉者也昇平之久忽之則所由衰也我邦有深省于此者近頃練兵講武演炮製艦日就月將不數年馴致乎湯武之正兵夫然而後始可保萬年不朽之太平耳不然則或奸臣巨盜暴亂威劫無以征之全地球中强并弱大吞小殆庶幾乎虎狼之交矣惟上帝鬼神以父母之心視其赤子之相欺相爭寕不惻然乎不憫然乎全世界中各國布棋賢君英主必不乏其人矣先著鞭以奉行天道者誰也方今世界形勢一變各國君主當為天地立心為生民立命之秋也向喬寓合眾國火船而周遊乎四海有親觀焉者乎若不然請足跡到處必以此道說各國君主是繼孔孟之志于千萬年後以擴于全世界中者也今因完附二冊子錄所當志以告諸羅向喬並候崇安
page 10	論銀事數條
page 10	屢聞亞美利加之秘魯智利及墨西哥數處所出之銀其銀色較于唐銀更勝然於中國獨不得其益者因巿上貿易時
page 11	價不一譬有一人於某日收入鷹銀十圓斯時銀價適與唐銀無異迨後銀價變易每圓鷹銀減低三分五釐則以所收入十圓而計已虧去三錢五分矣所謂鷹銀較勝於唐銀勝于何有似此不能言有益於中國也然此皆因賣銀店與找換店奸詐為心故低昂其價變易靡常以希圖射利而已何能使人人獲其益哉
page 11	道光五年三月二十九日粵東制臺據縣憲稟請特仰海關發示各商工人兵丁與眾民等自後所有鈎錢之銀不得復照每圓用少五分之例祇每圓用少銅錢二文而已其所以為此者因皇上命官下察銀件見有鈎錢之異如此故曉諭各府州縣一體遵行
page 11	道光十五年三月十四日少傅兩廣總督盧出示曉諭命將鷹銀較於唐銀果如上段所云惟有波蘿銀值多於唐銀一文錢之六亳杖銀值多於四文錢零四亳故令百姓得以此銀通用每圓價值如上所言
page 11	是時皆謂如有能以此欵上奏朝廷使南亞美利加各國所出之銀徧行國中則億兆之民咸獲利益矣
page 11	道光二十三年六月十六日總督大人命將各國之銀鎔而試之是時主事之人乃省城廣恒銀舖之看銀者騐之者乃海關賦吏廈文匯文豐英國領事官巴科及翻譯官多欽與耆英欽差大人屬員之五品官錢燕貽試後將其銀鑄為錠立一單為憑各押名於上以記之凡盧卑一百零九兩七錢九分方鎔得凈銀錠一百兩若杖銀則要一百一十一兩四錢五分五釐鷹銀要一百一十一兩九錢波蘿銀要一百一十二兩一錢五分知離銀要一百一十二兩五錢二分唐碎銀要一百一十三兩二錢零七釐方可鎔得凈銀一百兩若以圓頭而論則唐銀一百圓鎔得六十三兩六錢凈銀錠杖銀一百圓鎔得六十四兩六錢鷹銀一百圓鎔得六十
page 12	三兩九錢波蘿銀一百圓鎔得六十四兩二錢知離銀一百圓鎔得六十三兩九錢盧卑二百二十五個零一百分之十三分鎔得六十三兩九錢又盧卑二百二十五個零銀九分三釐六亳方得唐銀一百圓杖銀九十八圓零一百分之四十五分所得亦然鷹銀九十九圓零一百分之五十三分亦然波蘿銀九十九圓零一百分之七分亦然知離銀九十九圓零一百分之五十三分亦然亦有盧卑一個值二錢八分二釐五亳凈銀錠唐銀一圓值六錢三分六釐鷹銀一圓值六錢三分九釐知離銀一圓值六錢三分九釐波蘿銀一圓值六錢四分二釐若以盧卑較於唐銀則盧卑約值其銀一百分之四十四分半
page 12	英國倫頓京城之鑄銀局必將已上數等之銀細加審察別用試法比中國為尤精其判別之式如下九十八圓鷹銀零一百分之七十五分得一百圓唐銀九十八圓波蘿銀零一百分之八十五分所得亦然九十九圓杖銀零一百分之三十六分亦然此數等銀皆鑄於耶穌降生之後一千八百三十三年者也然九十七圓知離銀零一百分之五十五分鑄於一千八百三十四年者亦得唐銀一百圓
page 12	再有別人之考究云九十九圓鷹銀零一百分之八十分當得一百圓唐銀九十九圓杖銀零一百分之五十三分所當亦然二百二十四個盧卑零銀五錢八分三釐二亳亦然
page 12	以上之式可以稽考各處所出之銀也固不宜參差以損其價使之不得通行若能使之通行則士農工商咸受其益各安其業而無爭競之端又無怨望之念此誠人間之樂事有不可勝言者矣
page 12	英國與中國永通和好冀無欺詐於貿易之間兩相受益以為後世之良規故議法於各處出入關口要當如何貿
page 13	易及取其稅其法略云凡取其稅於各處出入關口者其銀價則當依如下一百零九兩七錢九分盧卑?一百兩凈銀錠一百一十一兩四錢五分五釐杖銀所?亦然一百一十一兩九錢鷹銀亦然一百一十二兩一錢五分波蘿樹銀亦然一百一十二兩五錢二分知離銀亦然一百一十三兩二錢零七釐唐碎銀亦然英國與省城廈門福洲寕波及上海五港所立通商貿易之條其第八條有云凡貨出入關口各國之銀稅每百當補若干方足於凈銀錠其補之法即如上所云耶穌降生一千八百五十二年三月二十九日香港總督出示令唐銀鷹銀及各處之銀皆同一體不得有損價之殊既而四月二十七日因各商有求改示之請故復出一令云凡在香港貿易者必須先議定銀事方可貿易否則以鷹銀及亞美利加各處之銀為正矣耶穌降生一千八百四十四年十一月二十八日英國王后在烏烟疎宮即降旨下臨香港至次年五月初二曰旨方發出說明上二示俱要廢棄不許通行特命唐銀鷹銀及南亞美利加之銀皆同一價然獨盧卑僅值四十四個先士是則其價不及前所云矣
page 13	昨年外國各商之在省城貿易者共議務宜革除銀弊雖前曾較鷹銀及南亞美利加銀皆知其高又蒙英主許同一價乃今猶參差如故不得通行故齊上一書於英國領事官其書略云今唐銀之在此港者已稀而銀行及富戶亳無體恤不與唐商通用唐銀惟望大人俯順輿情務使鷹銀與唐銀一體通行不然則省城之貿易自此殆矣又云鷹銀較勝於唐銀前已詳騐其事又云中國所通用者慣用所稱鬼頭花邊或四工銀但今此銀停鑄不復得以貿易矣後因欽差大人葉總督耳聆此事故屢出示曉喻最後一示乃因本土人鄧
page 14	曾偕貿絲者共入一稟求用鈎錢雜銀與鬼頭花邊銀一體通用不論於各關口來往各商銀舖及上稅等亦要如是故於一千八百五十三年十月十八日外國各商亦共書一憑單許以各國之銀同貿易其價一如四工銀云
page 14	是時香港貿易者猶有行一百圓補若干之例然於本月十二日亦議通行各處之銀矣余所以歷序是事者因其宜於理而便於貿易又不失各國銀之實價筆之於此各省得而讀之或樂效法豈曰小補之哉
page 14	近日雜報
page 14	八月初七日辰中過一刻忽然地震室皆搖動鐸鳴鐘停岸旁所泊船隻亦皆震動省垣亦然竊聞華夏之民常言地震乃不祥之象夷考春秋一書所載地震者五何氏休曰天動地靜者常也地動者象陰為陽行孔晁云陽氣伏於陰下見迫於陰故不能升以至於地動任氏公輔曰地道以靜為體安以承天者也逆其常理而不得節焉則震而不安其所承矣於是見諸侯變而不承天子大夫變而不承諸侯之象也此數說皆不能得其當所云陽氣伏於陰下致有地震又云地震由天地之氣失其序此二說尤為荒謬無稽至於言及天地變其常以象人間上下亂其道此亦識諱術數之學而已西方博士有云地球之心渾然皆火時或有水流入地心與火相交觸而為氣氣勢直沖遂使地震此說似亦有理但
page 15	余不敢强為置辨惟所知者宇宙之間萬物萬事皆為
page 15	上帝所管理即或有難測者亦由世人知識淺陋非因理之變常也上月地震甚微比之往常所聞城巿有變為坵墟者大相懸絕地震雖非不祥之象然人當自省其身去惡從善常存如臨深淵如履薄冰之念小心翼翼以事上帝以盡其道之當然可也
page 15	上月言及往金山船里伯達所搭之客死去甚眾一事今按新聞紙有云是船到埠後有告其船載人過額者故要將其船歸官發賣且此次至喪多人之命者祇因一人之貪耳夫以一人之貪至喪多人之命無良若此一旦其船歸官其利安在所謂弄巧反拙因貪成貧良不謬也後之船主其當有鑒于斯人
page 15	近日海上盜賊蜂起不可勝數此皆因官府無制遂使羣盜劫掠海岸既已失察於前復不剿捕于後得毋謂外國與中國既通貿易而遂委之外國代除殘暴也耶誠可怪也夫中國須當懷柔遠人今乃反其道而求之遠人此似難解近有一事最為大異詳言於下英十月初五日有知離國兩枝半桅船一隻名加地拉者揚帆往金山開行數日不料為颶風所擊於是船主尋覓泊船處所以避風險遙見一巿巿名古蘭遂就而泊焉斯時見有許多小舟同集泊後忽有大船無數齊來劫之悉取其物并執船主船主哀求賊首帶彼至澳門俾得銀以易其船於是有賊匪二人與之偕行迨抵澳後船主詭稱銀兩不便復紿他同到香港為差役所獲至十三晚人將是事一察盡得其情因知有佛廊西一女及唐搭客一人為賊所擒即發火船馬利活娘娘帶齊刀鎗兵器往彼處尋覓二人是夕船抵古蘭次早使小舟數隻往探消息剛
page 16	遇賊船泊於大巿側遂發炮相戰賊戰不利齊奔上岸於是舟人直迫上岸往巿中尋覓竟不獲二人踪跡但見有加地拉船破敗之物在彼遂登舟而返後復使火船名晏者往覓帶水兵七十人同行至十六晚船到底流離人村約七八里許遂泊於此次日晨早遙見岸旁有大船一隻及無數小船貨物沉重船人裝飾齊整知是賊船遂發大炮一口向大船桅上打去其船亦發炮相拒賊人懼怯漸退至岸而奔於是上其船尋覓幸得二人在彼遂擕之登火船盡焚賊船是時又遙見大船二隻即使小舟追之賊棄船奔走登其船見有無數生口火炮等物遂取之乃焚其船厥後舟人登岸往村中尋回加地拉船之貨焚毀各處賊庄計是日所焚毀者不下一百屋宇復見一村建於山頂上村之路甚窄僅二尺許便欲上山擒賊賊見人上山即將亂石打下被傷者甚眾然舟人奮不顧身直抵賊巢賊勢瓦解遂盡獲其所有而返十八日晨早復至一村近古蘭者遙見其村甚為雄壯知非四五百人不能取勝而船只有七十人與戰無益遂返古蘭近地之村不能下者惟此而已近日提督已在日本回港余料必發兵船往剿諒指日可殄滅也
page 16	近日省垣賊氛漸熄似可安堵無虞但佛山為起事之始茍其一日未平則各處賊氛難期撲滅所當平其巢穴撥本清源則到處聞風不攻自散矣余日望焉
page 16	去月所接上海廈門寕波三港新聞紙俱無事故惟賊匪尚踞上海城未能克復
page 16	八月十七日有英國貨船名曰馬利士白到港載有唐人十三口其人係被颶風打壞其艇飄至大海水米俱無若不遇此貨船眾人難保身命幸得船主見其于垂危之際急轉船
page 17	頭就而救之絕不以費時費力為嫌既至香港該艇所有鴉片箱等物一一交還絲亳不取茲特樂記其事非為以表船主之仁心實以勉讀者當知患難相救為世人第一善事也閏七月二十九日駐廈門英領事官出示言曾與福建浙江兩省官憲議定章程自後所有外國貨船在廈門福州將本省之糖及各種土產搬至寕波所納之稅則與唐船一體無異
page 17	七月二十三日在波羅的海有俄羅斯之炮台名曰波馬順降于英佛水陸官軍初其炮台甚是堅固四圍砌以大石中藏大炮一百餘位戍守者有二千三百多人英佛兵船放炮攻擊水陸並進一連八日俄兵不能當其銳氣炮勢利害週圍臺壁巨石落如瓦解迨至二十三日臺長率其兵役棄甲曳兵而降後皆登船載回英佛二國囚至諸國講和將必有以善處之也
page 17	閏七月初三日在黑海娃那港有二萬三千英兵上船起程往攻俄國西巴士多卜魯炮臺隨後又有佛與土耳其兵數萬陸續繼進約定會合然後進攻余想下月將有大戰之消息然就歐羅巴諸國目下相戰之情勢而論土耳其之西邊因有英佛相助所以俄國不能取勝其東邊在亞西亞界內者因英佛兵力之所未及故傳聞其屢被俄軍攻擊失去人馬兵器無?云
page 17	英國傳來信息內言於七月十九日王后于散大會時對公侯紳士有云列位愛卿今公事已畢朕可免卿久停會所矣茲將散會朕欣白已意本國與俄國搆兵朕初盡力欲寢其事今不得已舉行爾紳士滿胸熱血竭力以接濟之廣捐厚助以勷王事如此朕甚嘉感焉雖悲民間不無加收之苦然卿等調劑時事備給軍需不使國家有負債之虞才智實堪
page 18	褒獎也
page 18	朕與佛郎西國君同心合力大興甲冑志欲壓平俄人驕矜橫暴之氣以救土耳其人且保歐羅巴諸國康寕無事於將來耳
page 18	土耳其軍守護施列士打及在多惱河交仗數次極其瞻勇耐戰朕深嘆羨卿等諒亦與朕同心也
page 18	會初集時朕所舉諸端欲卿等議斷者今因軍務縈心滋論煩瑣是以未及詳議然卿勤勞所定要事數條將必有益於眾朕甚欣慰
page 18	卿等不特定議肇興本國海濱貿易准用外國船隻不復禁止事又概修商船運載之律
page 18	所立紳士院之掌管職收國餉乃使此院要法愈得其實且令國中收納之事更為簡便妥式也
page 18	朕知卿等勤於修輯國法故因各衙所補之善規定有巨益朕是以欣幸不勝焉
page 18	卿等為阿吐弗書院所立掌管之善法建置之章程必使此院愈加有用而聲聞亦愈彰也
page 18	卿等議禁爭為紳士因而賄人保薦之敝朕甚善之惟願此弊終能止絕不然則恐有壞本國選舉民紳參政之法矣
page 18	切願卿等回歸本處均懷和睦之志蓋與外國失和更宜勉修內好以培之但今本國官民戮力百凡順遂朕願足矣
page 18	朕知本國有此福澤謙心籲禱願得常沾全能上帝之恩俾仗其祝使現與俄國交兵之事早日平息各歸公善也
