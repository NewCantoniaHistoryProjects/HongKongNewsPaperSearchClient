page 1	一千八百五十五年伍月朔旦第伍號
page 1	遐邇貫珍
page 1	香港英華書院印刷
page 2	英年月閏日歌訣
page 2	英年十二月其數同中原四六九十一卅日皆圓全餘月增一日此數亦易言惟逢第二月二十八日焉四歲二月閏廿九日回還
page 2	耶穌降生一千八百五十五年日記
page 2	正月初一日即甲寅十一月十三
page 2	二月初一日十二月十五
page 2	三月初一日乙卯正月十三
page 2	四月初一日二月十五
page 2	五月初一日三月十六
page 2	六月初一日四月十七
page 2	七月初一日五月十八
page 2	八月初一日六月十九
page 2	九月初一日七月二十
page 2	十月初一日八月二十一
page 2	十一月初一日九月二十二
page 2	十二月初一日十月二十二
page 2	五月禮拜詳序
page 2	一英初六唐三月二十一
page 2	二英十三唐三月二十八
page 2	三英二十唐四月初五
page 2	四英二十七唐四月十二
page 2	第伍號目錄
page 2	佛國烈女若晏記畧
page 2	肌肉功用論
page 2	鳥巢論
page 2	近日雜報
page 2	香港客歲戶口冊
page 2	香港人數加多幼男多於幼女論
page 2	西遊聞見畧
page 2	廈門道術報
page 2	京報
page 2	舊金山正埠中國客商會館公啟
page 2	歐羅巴新聞畧
page 3	佛郎西國烈女若晏記畧
page 3	昔明惠帝至宣宗時歐羅巴大洲英與佛郎西歴年搆兵佛郎西軍屢敗英已據其京都復興師往攻疴里安大城數月間無救援者城中人束手無策謂必亡在旦夕而孰知卒保無虞者乃假手一女子此事豈非出人意表者耶斯亦奇矣今卽其巔末詳記之佛郎西賞巴尼省小村中有一佃戶夫婦朴厚人所欽敬生下三子二女其幼女名曰若晏事親孝謹惟少年失學故詩書文字非其所長只解口誦祈禱文及聖理約文而已常詣殿堂求祭司者告解已罪針黹頗佳作事敏捷而且仁慈貞節矜恤病者莊敬自持不近惡侶故州閭鄉黨莫不嘉其善行佛郎西俗尚歌舞若晏殊鄙其所為每當其戲弄輒詣殿堂虔事禮拜獨跪於救世主與主母馬利亞之像前或在田野為父牧羊一聞禮拜鐘鳴急跪羊中祈禱至其餘行亦多與人同嘗從父及兄弟往田間躬親耘耨及喂羊等事在家則織紡蔴苧凡家中所需者罔不身親力為不惜勞苦其為
page 4	人寬裕馴良見之者皆善待之又能仁及庶類故小鳥亦每近其身而取食焉年漸長深悲其國遭亂其村雖隱僻亦有人為國出征間有返者若晏卽詢二國戎事若何心輒憂之每思有以拯救籌畫間似聞有聲命往見王不知聲從何來此時心神彷彿料以為天使之命已也恒牽父馬出就飲能以巧術治之時或馳馬試劍旁觀者莫不稱其為武藝中人也年十八姿容美麗風度從容言詞莊雅父母猶莫知其志願之所向者惟同侶見其舉因追憶古語所云佛郎西將為一女子所救援一語莫不心焉屬之是年詣村主告以見王之意主笑之以其見天使之事為迂惟若晏立意已決遂欲男裝徒步以趨朝偶遇鄰之縉紳告之以意紳士心感其誠遂許偕往於是心悅誠服者益多一時莫不奇而重之時送衛者馬匹頗多若晏乘其一而行十一日後卽抵尸曩尸曩者佛王是時之所居也若晏之氣概雖足以感動眾人之護已然其行迹終為眾所疑訝有時覺似顛狂有時又似乎不近人情者曠達不羈眾皆莫可猜測因其素行無虧故未敢以其言之誑已也及到尸曩時王適在危迫存亡之頃兵窮糧絕遂至欲逃奔諫議之臣初不許若晏進見問其何為答以見王諸臣見說皆欲屏而遠之後又答以來意謂為疴里安拯救兼引王至簾士以行立王之禮云云蓋凡佛郎西諸王莫不詣簾士以行新立之禮當此時王猶未行也時諸大臣中議論紛紛有云女當見王亦有云不當見王者惟王立意留之使人往其本鄉探其所為回報女之所為無有差失王思久之乃許女謁見是日夜後宮殿燈火輝煌三百大臣錦衣都麗及富豪者滿座上中有數人裝飭更勝於王立女前以試之欲女錯認為王而斥之也惟女直趨王前抱其足曰萬歲
page 4	上帝使萬歲永享千秋王亦戲之乃指富豪者謂女曰吾非王彼乃王也而孰知女竟不可欺王退思此女莫非天降以助已者因女言曾見天使故也遂命眾大臣細察其平生使效?麾下時舉國信從方士之言莫不信此女為神所使但不知其神果邪正??二十一日後猶紛紛無定論惟女始終皆言曾見天使之事云云迨後眾??定謂應往疴里安王卽賜甲冑一副旗一面以為捍衛以備指揮旗上畫救?圖像二天使跪於前女卽達書命英軍
page 5	速離佛地不然者盡殺其無悔英軍讀之皆大笑女知疴城被圍日久遂乘黑夜突圍而入城中軍士喜而迎之如從天降
page 5	列史中所載英雄之品格人每易知而此女獨令人以難知或謂其欲邀名利此外別無他求此說誠迂夫女自少信有天使告語後逢國家危險不忍生民塗炭故欲為拯救而力恐未逮忽然憶及已奉天使所命一節或是自欺未必故意欺人也入疴城之日即邀結人心以附已恆詡於眾曰我欲為百萬軍先鋒且示其嚴謹以炫人繼之聲傳於外英軍頗聞之迨見其舉動莫不心驚胆震佛郎西人人自若得意揚揚一夜二軍相會佛郎西軍敗被傷而逃者不少退入城時若晏方到收其殘卒復出城衝圍勝之追逐數百里英軍當此一敗面面相覷不勝惶恐一日女為流矢所中痛甚墜於馬下眾軍大驚急拔出箭簇裹之以布女復上馬殺入英寨奪回其旗蓋其旗將為英軍所奪也五日間英軍所設之寨懼女威盡拔去溯自英軍攻城至七月之久已將陷矣不意為一村野農女所敗皆慙恧無顏而佛郎西軍亦無不心服後英軍大將軍打勃等且被擒近城都郡感女救援之恩亦願來降於是卽遣人往佛郎西王處報捷且請王來行新立之禮王如其言遂至簾士時簾士已為英軍所踞一聞女至棄之而逃六月十九曰耶穌降生一千四百二十九年王行新立禮於此地遂封女列于上卿設使若晏惟名利是求則當功成身退樂享鄉園豈不大快而乃計不出此每值國有大事亦必入朝相議無何兵甲尚興又命女出征統領全軍整飭行伍調兵遣將如臂使指親冒矢石務在必勝卽殞首而不顧者來春英王賢利六世與太師至佛國京都巴利城以太師欲封王為佛郎西王意欲不負先君托孤之遺言也適女入金璧城為英軍及拂銀地侯所困久之外無救兵女引六百人突出衝圍此時身穿金甲銀鎧左沖右突三次皆不能殺出從騎漸稀英軍見其英雄如此欲立殊功莫不踴躍爭先遂將女困在垓心女猶左執旗右揮刀且戰且走復返至吊橋邊回顧隨身士卒已無一人斯時力竭勢窮遂被一敵將扯住戰袍拖於馬下左右齊上將女縛定解回本寨敵人視女毫不加恤謂女自說為天使所寵其實神怪與權共深讐之遂集聚
page 6	教長與兵民議誅之夫神鬼與權助人行巫以惑眾此乃西國三百年前為人所信亦為人所深惡者故每遇有此可疑之舉必致之死地而後已如若晏者不知其事類否然嫉妒者皆强証為然務欲置之於法後監於固臺一日女步臺上將身一躍撞於臺下竟不得死此後在魯鶯城禁錮愈密手足俱械英國監官待之慘毒忍哉監官固無寬大之恩而教師及太史采國風者亦謂罪在不赦皆議焚之如焚巫術然佛郎西國得免亡者賴此女之力迨女被囚而不籌畫一策以救之且諉之於敵手可謂忘恩極矣及女就死時極被刑慘惟言天數已定而已道傍觀者為之流涕痛惜謂其曾立殊功而竟不得其死也計其死於魯鶯城時年止二十父及兄聞之因痛其死感病而終由是觀之若晏以一柔弱女子崛起隴畝之中戰必勝攻必取名振一時負此英氣可謂壯哉而孰知志未遂而身先喪固知一木難支佛郎西之偏安已定遺恨千秋英雄之結局如斯悲夫後之覽是史者亦應有感於斯人
page 6	肌肉功用論
page 6	在合信氏所著全體新論錄出
page 6	凡諸禽獸昆蟲眾類皆有筋肉臟腑之體但不若人體之多用夫肉者所以運用其骨者也各骨節必有筋帶相連尤須有肉輔之始能運用週身之肉共有二百餘對或大小長短圓扁厚薄不等最長之肉約尺三寸最短者約半寸其功用皆同必須賴血脉以養之更受腦氣筋驅使之乃能動也人死未久割片肉看之不覺其妙用顯微鏡看之見膜包裹肉絲層疊不窮若觸肉內之筋肉卽縮動
page 6	有生之類分兩大種有脊骨者卽禽獸魚類無脊骨者卽蟲介之類另有皮無骨無壳者蚯蚓水蛭之類總論其之所能運動伸縮者皆肉之功也故世間無他物之性可與肉同者凡人之坐立行走皆賴於肉惜習焉不察乃不知此要理耳每肉皆有頭尾頭尾之間生肉筋各循其合用之紋互相連屬於眾骨之位又必有兩肉相對之用手足各肉皆屈伸相對他處之肉則有伸縮相對者有開闔相對者有內外相對者亦有左右相對者耳門內有至小之
page 7	肉能微動耳竅中之四小骨以助聽氣管頭內有薄肉以助聲音舌有肉四對相合以助言語飲食鼻亦有肉縮動以助嗅聞面上各肉以表現七情眼窩中七肉以運眼輪眼胞及口皆有開肉闔肉胸脅各肉能提高筋骨以寬吸氣肚腹各肉能束大小腸膀胱以出二便膈肉橫隔胸中上承心肺下覆眾臟腑上下不息以助呼吸心體肉舒縮以行血脉喉管肉舒縮以吞飲食胃體肉舒縮以運食物大小腸肉舒縮以傳送渣滓肛門圜紋肉司鍵閉大便逼之乃開故謂週身之力皆在於肉也試觀壯健之人能持重行遠其肉必實且大垂手之時肉則縱用力之時肉必促凡人抽搐之病乃腦筋之氣緊急妄行令肉用力太過所致昔有婦人病驚癇身如角弓反張頭足到地而胸腹高拱用物六百斤壓之不直又有癲狂人忽能持數百之重此皆腦筋之亂氣妄行於肉實難明其意者如癱瘓之人不能動作覺悟乃其肉中腦筋之氣不接或因本肉之腦氣筋壞或因腦及脊髓之本源壞或肉中血少不足滋養肉漸弱壤或因懶惰少動或用力勞傷其肉亦壞有一於此則肉之功用失矣
page 7	勇士鬦力圖
page 8	足肉圖割深
page 8	人身肉性分為兩等其一乃已所能自主者其一非已所得自主者蓋手足五官人得自主而用以應理外事者也然自得以主之而不能使其無倦如工多手疲行久足痛雖悅目娛耳之聲色視聽過多耳鳴目眩卽思慮過度腦亦損神而頭昏懵故必須抖擻以安之夜睡以息之上帝分設日夜使人晝作夜息正為此也
page 8	何謂不能自主之肉乃人身內之心膈肺胃腸等經是也試思心經之運行血脉晝夜不竭膈肉之輔助呼吸鼓動不停其他如腸胃之消化亦未見其或息倘果惟人自主勢必疲弊難安故上帝以其神智全能使之自行其用不困不息困息卽死上主之鴻庥大德錫賦於人者吾人賴之不容少間可不深思而敬佩也哉
page 8	鳥巢論
page 8	鳥之營巢規模不一有類人工曾有好事者考究其概與人工互較卽因以名鳥部余今略為述之或可快人一覽其首部則有沙燕鑽穴于沙坑或石礦左
page 9	右之內以結巢故名曰掘窩之鳥如人之穿山採煤者然穿穴鴟食蜂之鳥亦屬此部其次則擇土面之相宜者以為伏卵之所結巢別無施巧如野人之建茅寮然故名曰建巢于地上之鳥其三則燕子建巢若泥匠之法故名泥匠鳥畫眉與百舌鳥等以泥塗其巢之裡面者悉入此部其四則有嘴如彫刀能于樹身鑿孔成巢者啄木鳥是其屬也因能鑿孔成巢以藏其子如木匠鑽鑿者然故名曰木匠鳥其五則有鳩類金鷹海鷙白鷺鶴類鸕鸞等其身甚?不藉巢以護寒生卵鮮有過于雙者其不勞於建巢乃僅用數枝交加成架其巢甚粗疎而不固故名曰建棚之鳥今波斯國之圮城巴施波利者尚有圮柱猶存而其頂上常有白鶴巢之其六則有鳥建巢如織籃者此部甚多惟其料不同其外則以枯枝其內則以木花根鬚及馬毛為之其七則有鳥以料織成巢甚固而且完結故名織機鳥鶺鴒及金眼圈之巢蓋類乎此
page 9	近日雜報
page 9	香港客歲戶口冊
page 9	嘗考周禮秋官司民掌登萬民之數誠以王者以民為天故編審天下戶口乃不可廢之要例也按大清會典編審直省戶口以五年為期不謂越至于今此法不行已久卽或間有行之亦不過虛循故事適為民擾耳悲夫戶部名司是職而實曠厥官良可嘆也我大英編審國內戶口以十年為期另設有司以專司其事每家先給印單一紙家主于該年除夕將所寓于家內者書其姓名年紀習業男女老幼無一不列載詳明有司繳單編審成冊上之總監督署監督疏報國會以便頒行國中自立例以來按期舉行靡有廢弛卽如本港自一千八百四十八年以來無不每歲編審戶口蓋以本港新開小地易于舉行茲將監督官所報本港舊年十二月戶口若干居民習業若何臚列于左
page 9	一英等諸遠人戶所如衙門兵房堆卡差館等坐落裙帶路者五十六間在各
page 10	處村落者十四間
page 10	禮拜堂裙帶路六間村落二間
page 10	唐人及回回廟宇裙帶路三間村落七間
page 10	商行及住家每年租銀一百磅以上裙帶路一百一十四間村落二間
page 10	行商住家每年租銀一百磅以下裙帶路二百零九間
page 10	吉行吉樓裙帶路九間村落二間
page 10	共計四百二十四間
page 10	一唐人舖屋習業如麪飽裙帶路十一間
page 10	竹舖裙帶路十五間
page 10	剃頭舖裙帶路三十五間村落二十間
page 10	沐浴房裙帶路五間
page 10	荳腐舖裙帶路九間村落四間
page 10	雀鳥舖裙帶路二間
page 10	打鐵舖裙帶路十九間村落三間
page 10	船廠裙帶路十九間村落十五間
page 10	打銅舖裙帶路九間
page 10	娼寮裙帶路二十七間
page 10	福潮行及經紀館帶裙路九間
page 10	屠行裙帶路五十三間村落一間
page 10	木匠舖裙帶路一百一十一間村落五間
page 10	雜貨舖裙帶路一百九十七間村落八十八間
page 10	柴炭舖裙帶路十二間
page 10	打掙舖裙帶路五間村落六間
page 10	茶糕店裙帶路二十八間
page 10	牛欄裙帶路二十四間村落一間
page 10	買辦館裙帶路二十二間
page 10	缸瓦兼磁器舖裙帶路二間
page 10	新衣舖裙帶路十三間村落九間
page 10	牛乳舖裙帶路八間
page 10	賣布舖裙帶路五十九間村落四間
page 10	藥材舖裙帶路二十五間村落十三間
page 10	行醫寓所裙帶路十間
page 10	染房裙帶路二間
page 10	高樓兼晏店裙帶路十四間
page 10	繡花舖裙帶路二間
page 10	住家裙帶路三百五十八間村落二百六十九間
page 10	農夫庄裙帶路二間村落二百一十二間
page 10	漁父宅裙帶路一間村落三十九間
page 10	海鮮兼鹹魚舖裙帶路五十三間村落一間
page 10	花園裙帶路二間村落一間
page 10	洋貨舖裙帶路五十六間
page 10	占卦算命寓所裙帶路二間
page 10	生菓舖裙帶路三十六間村落二間
page 10	菜園裙帶路三間村落五間
page 10	玻璃舖裙裙路二間
page 10	金銀首飾及鐘鏢舖裙帶路二十一間村落三間
page 10	割草者寓所裙帶路三間村落十四間
page 10	菜舖裙帶路二十二間村落七間
page 10	茶舖裙帶路二間
page 10	帽舖裙帶路二間
page 10	香寶舖裙帶路十五間寸落十八間
page 10	雕象牙舖裙帶路一間
page 10	挑担寓所裙帶路四十三間村落一間
page 10	燒灰爐兼灰店裙帶路十一間村落二間
page 10	泥水店裙帶路二十一間村落四間
page 10	打包舖裙帶路八間
page 10	會館
page 11	裙帶路一間
page 11	找錢檯兼睇良店裙帶路十四間
page 11	鴉片烟舖帶路三十七間村落四間
page 11	槳櫓舖村落二間
page 11	舊料店裙帶路十五間
page 11	油漆店裙帶路十一間
page 11	當舖裙帶路九間
page 11	寫畫店裙帶路七間
page 11	引水館裙帶路二間
page 11	雞行裙帶路十七間
page 11	買猪客店裙帶路十六間
page 11	糖菓店裙帶路一間
page 11	道館裙帶路一間
page 11	打棉花店裙帶路二間
page 11	織籐店裙帶路一間
page 11	?纜店裙帶路七間村落十間
page 11	煮鹽局裙帶路三間
page 11	鹽舖裙帶路一間
page 11	賃轎店裙帶路四間
page 11	書館裙帶路六間村落二間
page 11	鞋店裙帶路三十五間
page 11	棉羊店裙帶路二間
page 11	退衣店裙帶路三間
page 11	文房店裙帶路五間
page 11	打石寮裙帶路七間村落一百零六間
page 11	牛皮店裙帶路二間村落一間
page 11	諸國裁縫店裙帶路三十六間
page 11	唐衣裁縫店裙帶路二十間村落四間
page 11	地保屋裙帶路四間村落一間
page 11	生煙店裙帶路七間
page 11	磚瓦店裙帶路三間
page 11	馬口鐵店裙帶路一間
page 11	遮店裙帶路六間
page 11	仵作館裙帶路二間村落二間
page 11	吉店裙帶路二十間村落五十間
page 11	洗衣館裙帶路三十九間
page 11	杉店裙帶路十間村落一間
page 11	漏查各項生意店裙帶路二十間
page 11	已建及目下現建新屋裙帶路二十九間
page 11	共計唐人舖屋裙帶路連村落得二千七百四十一間
page 11	一記本港各處所泊艚漁等船如艚船裙帶路十八隻
page 11	貨船裙帶路五十三隻石排灣三隻
page 11	杉船裙帶路二十一隻柴灣二隻
page 11	渡船裙帶路三十七隻石排灣八隻赤柱二隻柴灣二隻
page 11	鹽船裙帶路八十隻石排灣一隻
page 11	華艇裙帶路二十九隻
page 11	運貨艇裙帶路五十一隻
page 11	漁船裙帶路三百四十二隻石排灣一百三十二隻赤柱七十二隻柴灣與筲箕灣共七十三隻石澳一隻
page 11	蝦茍等裙帶路一百七十一隻
page 11	賣飯食船石排灣一隻
page 11	運水艇裙帶路二十隻
page 11	三板等裙帶路一千八百四十二隻石排灣四百六十九隻赤柱六十二隻柴灣三隻石澳三隻
page 11	石船裙帶路二十五隻
page 11	火食艇裙帶路八十七隻
page 11	以上各船艇共計三千六百三十二隻
page 11	一記本港舊年十二月除夕修冊各式人數如大英與花旗男丁三百二十六
page 12	女丁八十七幼男四十六幼女三十八共計四百九十七口兵丁一列
page 12	西洋人男丁二百一十八女丁一百五十三幼男六十八幼女八十共計五百一十九口
page 12	印度馬利小呂宋等人男丁一百九十三女丁五十幼男四十七幼女三十八共計三百二十八口
page 12	諸國暫寄寓人男丁二百九十六女丁三人共計二百九十九口
page 12	唐人在諸國手下顧工者男丁三千女丁一百二十四唐人住于裙帶路者男丁一萬四千八百三十六女丁四千五百零五幼男二千零五十五幼女一千七百三十二唐人暫時寄寓兼無事業者男丁六百女丁七十唐人待船往金山者男丁六百女丁二人唐人在裙帶路水上為家者男丁八千三百五十五女丁三千五百三十一幼男二千五百二十八幼女一千五百零八唐人在石排灣等處水面為者男丁二千三百八十三女丁一千二百幼男一千零一十幼女六百七十四唐人住于村落者男丁三千三百二十九女丁九百八十五幼男六百二十七幼女三百一十八共計唐人男丁三萬三千一百零三口女丁一萬零四百一十七口幼男六千二百二十口幼女四千三百三十二口合而算之唐人總數五萬四千七十二口
page 12	一記唐人舊年在本港身故者如在裙帶路屋內死者一百九十三在路上死者六十四在監房及王家醫局死者二十七在石排灣及左右村落死者十五人在赤柱大潭等處死者十五人在柴灣死者十五人在黃泥涌死者七人在掃捍埔死者二十一人在各處路上死而無主者二十人共計三百七十七人
page 12	以唐人數萬之多而一歲中身故者僅三百七十七人誠不可謂多矣大抵于歲中帶病回鄉西歸故里者亦復不少
page 12	香港人數加多幼男多于幼女論
page 12	粵稽道光戊申年唐人居于香港者有二萬二千四百九十六口至咸豐元年數已加至二萬八千四百六十三口詎料舊年約增至五萬五千人之多究其原故有二一因近來粵東內地擾亂省垣震驚唐人以本港為樂土故挈眷源源而來一因本港官清法善到處傳揚唐人聞風悉來營業故近悅遠來如魚
page 13	龍之趨大壑焉所願英唐交易以禮彼此相敬不以秦越相視是余所厚望也今披舊年人口之冊所載唐人數目其中有令人生疑者夫所載幼男六千二百二十口幼女止有四千三百三十二口則幼女之少于幼男者一千八百八十八口內在裙帶路者幼男二千零五十五口幼女一千七百三十二口幼女之少于幼男者三百三十二口在水面為家者幼男三千五百三十八口幼女二千一百八十二口幼女之少于幼男者一千三百五十六口在村落者幼男六百二十七口幼女四百一十八口幼女之少于幼男者二百零九口夫男女之數相去如此非天生使然必由人作弊耳自上帝造人一男一女配為夫婦開闢以來降生於世者男女多少約略相同雖或國中有一人數妻或一人一妻而另立少妾者然亦止害風俗原不礙于上帝生人之心今本港唐人幼男多于幼女者必有緣故或曰唐人輕女而重男多生女兒每棄而不育此幼男多于幼女職是故也竊思人間不分男女皆來托生為父母者宜念上帝好生之意既來則安方不失慈愛之道華夏殺其女兒者必下賤無賴之輩明理良民烏有如此惡習即本港官府嗣後必嚴究此事按大英律法殺?嬰兒者與凶手殺人同罪爾唐人不可不知嘗讀大清律例有載其子孫違犯教令而祖父母父母非理毆殺者杖一百故殺者杖六十徒一年此外別無論及父母殺嬰兒之條然卽其所載故殺者杖六十徒一年實是處之太輕泰西諸國無不見異至父母殺嬰兒一欵律無明文官無討罰此國政不彰民俗澆漓莫此為甚繼嗣今我本港或在水面船中或在岸上村落如有此弊大憲定必窮究其情悉置之法斷不令英地長此頹風奉勸唐人知過而改勿取罪戾可也夫殺嬰兒者旣下犯國憲而且上干天怒人法且不容何況帝審乎上主將置斯人于何地也讀者請自思之
page 13	西遊聞見畧
page 13	桂林省城廣西一都會之地也四圍城垣皆用大石鑿平磊砌而起如墻垣之平直無少歪斜堪稱堅固其山俱石質巖洞清幽遊人常集所最著名者則有風洞巖老君洞還珠洞七星巖諸勝境也其東門名曰水東門因挑水人之所
page 14	出入也有大鐵鍊一條由東門口直牽過對河河面用船橫排而過船面直攤木板名曰浮橋人跡轎馬之往來絡繹不絕其對河亦不少民居舖戶城中商旅十八省人俱齊而開張大舖戶者多江西廣東湖南湖北人也城裡近東北隅另建一小城乃明朝靖江皇分藩於此所設也今人俱稱曰皇姑城或曰曾有皇妹居此也當年宮殿基址俱無留存現將其城內建立貢院一所院後有石山一座聳峙參天名曰獨秀山又名紫禁山如京城梅山亦名紫禁山以其在王城之內禁止遊人也由山腳至山頂三百六十步石級螺旋而上山頂有寺院三間登山眺望滿城煙火及四邊峰巒環列眼前世人云桂林山水甲天下誠哉是言也
page 14	紅頭之起事也始聚金田其時不過一千幾百人耳後由金田出據永安州城是時官兵壯勇幾近十萬之眾無奈他何不過虛費朝廷千餘萬銀而已武員之中頗稱有智畧者惟向榮一人也當紅頭屯永安數月欲離永安而攻桂林省城被向榮洞澈其消息預先由他路兼程倍道晝夜並行纔入城內准備未久適有紅頭多人假冒向榮部下兵壯乘機入城幸向榮深識其詭計拒逐嚴密方保無虞迨至紅兵齊臨城下分兩隊攻城一劄刮東門外之象山頂一劄西門外之牛山頂炮聲喧訇打入城內初由竇潛進不能繼扒城偷入亦不能甚至用李公車上城亦被火藥燒斃多人然後銳氣稍戢獨是其城雖堅其守雖嚴惟桂林城內素無米舖都賴鄰近鄉民挑進城售賣耳斯時所恃以不絕糧者因分撥兵壯一隊據守北門之外所有柴米魚肉菜蔬俱得跨城傳遞接濟城中故能堅守也紅頭圍城幾近一月見無機可乘乃逐漸退兵直抵全州全州人緊閉城門用桐油煮松香淋撥城外斃敵多人敵愈憤怒盡力攻破全城盡屠其人民無一留遺於是過湖南抵湖北云云
page 14	咸豐二年八九月間桂林府永福縣山上桐子樹生成三叉刀鎗形象如人手削成一般通縣諠傳折取進上衙門各官同看詫為奇異收貯庫中此乃人所共見之真事非訛傳也未幾永福縣內有一武舉聚千餘竟於三年五月初七日直到桂林對河燒燬民居舖戶此時城門緊閉滿城官員登城觀看亳無
page 15	設策幸有左江道台張敬修係廣東東莞人剛來省城其人確有武畧是日亦同眾官登城卽時脫去袍帽裝束持械縋城而下身先兵壯由浮橋跑過對河攻殺剿戮盡行殺散而對河民居舖戶不至盡為灰燼桂林城中安堵如故者賴有斯人也
page 15	四年正月間桂林六塘又有紅裹肚賊蜂起攻破陽朔縣城修仁荔浦永安亦然人人俱裹紅布一幅於肚故名紅裹肚賊也修仁荔浦永安三縣自城中以至鄉下俱被紅肚賊蹂躪難堪四月間由鄉下沿路劫出燒民房屋已到平樂對河斯時居府城者望見煙火冲天人心惶恐日懼其來攻城也旋復散去迨五月下旬昭平縣又被攻破官民逃走賀縣則土人與客籍相殺連年不息又被客籍攻城池廣西全省形勢多遭賊害梧州府屬籐縣城四年九月攻破也潯州南寕二府三年內攻也其餘府縣城池雖未攻破而賊匪公然來往雖官亦不敢抗拒他也如此時世真目不忍覩耳不忍聞矣
page 15	廈門道術報
page 15	道光戊申年福建中丞五臺徐松龕所著瀛環志略一書有說猶太國摩西十戒義雖淺近而尚無怪說耶穌著神異之迹勸人為善亦不外摩西大旨周孔之化無由宣之重譯彼土聰明特達之人起而訓俗勸善其用意亦無惡于天下特欲行其教于中華未免不知分量徐氏此說余不深怪誠以其博學多能高自位置其俯視一切宜也但所惜者西國之教道華夏君子尚未窮其源委如徐氏所言耶穌誨人不外摩西十戒大旨豈有故訕聖道妄讟救主之理哉特因其問辨有所不及耳夫耶穌乃上帝假人身而降世其傳教為天下之達道其舍生立萬世之極功萬國億兆尊其名守其訓理所當然者矣且耶穌臨歸天時命門徒曰天地諸權已與我矣爾往招萬民為徒以父子聖神之名施洗教之守我所命爾者且我常偕爾至世末焉事旣如此耶穌門徒欲行其教于中華豈謂未免不知分量哉蓋不過循其分之所當行充其量之所當盡耳遐邇貫珍一書所以設者非藉以宣耶穌之化原欲以廣唐人之見聞俾之洞悉世事而靜察時變耳近接廈門友人
page 16	手書一函內叙廈門道術之事余讀之大有會心故欣然附列于左蓋知士民歸信福音則華夏幸甚誠哉是言以福音之弟子旣服役于尊主各盡分量將見進德修業必厚以待眾友于兄弟畏上帝敬君王是乃福音之本意也
page 16	粵自耶穌降世以來上體上帝好生之仁下念生民地獄之苦故不辭痛楚身負十字架為億兆流血贖罪成天下不世出之奇勳真萬世萬民之救主也惟是中土人士泥周召之成法而不知上帝有條規執孔孟之成書而不知新舊有至約此無他耳目未及而聞見有限耳蓋耶穌與天父聖神三位合而為一上帝也上帝俯念生民無遠弗屆惟不忍人生入魔鬼之域死墜地獄之路故以愛子耶穌流血贖罪救斯民於水火之中而又以聖神感化俾羣黎之曉悟將見以善及人而信從者眾則教彌傳而彌盛道益久而益光矣邇來中西洽睦我西土之士不忍以耶穌之道私自西隅而使天下萬姓終淪暗府於是各處設立福音堂廣傳聖道使中土人士咸知棄邪趨正共入本教宗主耶穌同享天堂真福幸而中土人民亦知自返迷津共登覺路然蔽錮已深人心蒙混終不能如撞鐘者叩小則小鳴叩大則大鳴也當是之時宜如播榖之下秧也則日至之時自然皆熟宜如麯酵之和麵也則運化之際與時偕行迴遡道光二十七年間在廈宣真理者不乏其人而斯時之受洗入教者亦寥寥無幾計其時領花旗國波羅滿先生行洗禮者在廈祇有二人至道光二十八年領大英國施敦力先生行洗禮者復有二人近自咸豐元年以迄於今更得西士多方引喻剖析推詳又得聖神感悟為之潛移默化故聞斯道者其向善之機已幾幾乎不可少抑矣乃數年之間信者日繁斯教已自廈門流通古浪嶼石確白水營等處惟古浪嶼與廈門相連歸自大英國施敦力兄弟二位牧師宣教而現在廈門並古浪嶼之領受大英國牧師行洗禮者一百十二人其餘廈門之領受花旗國羅底打馬字二位牧師行洗禮者七十六人在碼之領受花旗國牧師行洗禮者十有四人在白水營之領受花旗國牧師行洗禮者十有八人總計四處之領受洗禮者男人一百六十四女人
page 17	五十六男女共得二百二十人且能以一片慕道真心洗滌舊染自新新人凡前此之拜偶像祀邪魔崇廟宇而有乖於上帝十條誡者從茲冺焉蓋其欲為上帝子類之心切並欲為耶穌門徒之意誠故其革面革心自非勉思企及者之所可同日而語也未偶像何物乎木雕之也木不能自雕必待人以雕之使木而有知自當跪拜於人以酬再生之德況敢當人之跪拜乎且也作器用者此木塑偶像者亦此木一則其踏之甚一則尊奉之至木何其有幸不幸者哉使曰塑之則?雕之則靈試看廢宇凋宮人跡罕到少佛像魔形為鼠嚙蟻頹者不知凡幾神何無靈而受鼠蟻之作弄也噫世人之惑於魔者何其愚也惟我聖會之人則不然彼其一心事上帝終不為偶像所迷專意從耶穌自不為邪魔所惑有如此也苐受洗之人另尚有在廈領大英國牧師行洗禮者四人領花旗國牧師行洗禮者四人共計八人今已歸天矣不在算內惟白水營福音堂前係大英國賓牧師到處開創後係認信牧師續理其所經費俱出自所遣賓信二牧師之聖會公司支給乃今係花旗國牧師宣教惟願中土人士從此黽勉加功及早修省悔悟靠耶穌為救主視魔鬼如仇讐於此見互鄉變為仁里劣士化為善人夫何患吾教不興而邪魔不滅也哉
page 17	京報
page 17	十二月二十九日上諭和春福濟奏攻剿含山賊匪克復縣城一摺十二月初九李鴻章督員進攻賊匪兩股來撲經把總談金常首先冲入立斬悍賊數名賊勢大潰殺斃黃衣賊目一名十二日因賊在東門築濠官兵分路進攻經勇目談家寶焚燬木柵二座賊巢十餘處黃青雲督兵三面夾攻殲斃無算擊死執旂賊目數名直抵城根計兩曰殺賊六七百人十四日密委奮勇赴城下圍伏知縣孔繼黃密約被脅難民乘夜內應十五日直攻至城下李鴻章帶勇潛伏城內火藥忽發延燒民房賊自警亂兵勇攀登擁進?殺賊由南門竄出截殺二百餘名卽即將含山縣城收復
page 17	上諭樂斌奏川兵攻剿貴州下營等處賊匪續獲勝仗一摺貴州賊匪擾及川黔連界經樂斌派兵踰境攻勦十一月二十五日經參將蔣玉龍冲散楊杠台股匪直撲下營乘機殺入轟賊無數當將
page 18	殺巢燒燬二十六日蔣玉龍進剿糧米溝賊巢該匪敗北竄匿巖洞我兵用火藥柴草薰燒復斃二三百名外委陳正順攻剿張耳邨賊匪殺斃數十名生擒逆首穆紹元子當即正法
page 18	上諭僧格林沁西凌阿奏焚毀賊巢連獲勝仗一摺連鎮賊匪被勦窮蹇時思竄逸本月初十等迭向營墻撲撓均被官兵擊退殺斃長髮老賊多名二十二曰派兵分路進攻韓家灣賊壘先被攻破我兵搶入木城痛加剿洗卽將賊壘焚燬復將西連鎮逆匪所築之更樓席柵焚燒殆盡二十六日派兵直抵西連鎮賊壘蜂擁而進拋擲噴筒火彈賊巢登時火起當將賊巢三座焚燬
page 18	琉球國貢使懇請入都以賀立皇后也
page 18	正月初五日上諭樂斌奏川省官兵克復桐梓縣城一摺四川提督萬福督帶川兵自攻毀九壩等處賊巢後于十二月十四日由楊柳坪直搗桐梓該匪閉城抵禦蔣玉龍從城北進攻我兵一擁上城擲放火箭賊黨倉皇逃遁各兵奮勇入城斃賊無算立將縣城克復並將天池等賊匪造炮爐房燒燬
page 18	正月十三日上諭和春福齊奏攻剿廬?巢?賊匪獲勝一摺十二月二十五日經和春督兵圍廬殲賊三百餘人在得勝門外三十日賊匪突出經江忠睿開炮轟斃數十名並黃衣賊目三名該逆大潰
page 18	秦定三圍剿舒城于十二月二十一日分攻各門經赤光甲連斃賊目始退入城二十五二十八等日連獲勝仗斃賊無算
page 18	忠泰分攻巢縣于十二月二十六日四更進逼經富呢翰分途迎剿斃賊無數生擒七名
page 18	上諭吳振棫蔣尉遠奏官兵收復城池追勦餘匪一摺十二月十九日經王成路帶領兵練攻克仁懷縣城該逆聞風逃遁官兵入城搜斬餘匪多名
page 18	雲貴總督奏採辦生鐵鼓鑄鐵錢
page 18	正月初九日上諭樂斌奏川省官兵攻克桐梓縣城蔣尉遠奏王成路等分督兵練連日進攻雷台山於十六日夜乘賊不備縱火焚巢生擒逆首陳良模各處賊巢盡行焚洗遵義府城現已解圍
page 18	正月十五上諭吉爾杭阿奏節獲勝仗克復上海縣城一摺吉爾杭阿調度有方賞給頭品頂戴卽帶得勝官軍馳往向榮軍營帮辦軍務
page 18	正月十九上諭揚霈奏賊由黃梅回竄漢鎮現由德安相機進勦正月初六賊
page 19	匪上竄陽邏一帶搶入漢鎮
page 19	上諭向榮奏黃池攻剿連獲勝仗並轟剿金陵逆匪一摺正月初二日蕪湖賊匪來撲經鄧紹良斬殺無算金陵之賊自焚上方賊營後大加剿戮正月初四轟塌城墻垜口數處
page 19	正月二十上諭托明阿奏儀征官兵迭獲勝仗瓜洲逆賊糾約鎮江賊匪於十月二十七竄往儀征經官兵分路進剿斃賊數百名將賊擊退
page 19	正月二十二上諭僧格林沁奏克復連鎮生擒逆首一摺十九日官兵四面攻打焚燬賊巢將首逆林鳳詳斬首余股逆匪悉數掃除
page 19	舊金山正埠中國客商會館公啟
page 19	前本省總督之諭云欲禁止唐人以後不准來此埠之事昨客商會館業將唐人事情辯明譯出番字新聞紙于前禮拜四刊派使他明曉今謹將原文錄出以便諸君觀閱可也
page 19	讀前諭云華人至本埠者甚多乃獨自孤身而來不携家眷蓋中國良家婦女緣多裹足深閨不慣風波甚難携家遠涉重洋而今亦有來者非盡無也又因屢有禁止華人來此之令故各懷疑未能安心揭眷而來若謂只驅採金之人不禁服賈之輩蓋華客所帶貨物多藉華人所消若無採金者販貨何為是唇齒相依不能缺一者也深悉貴國憲章均以保民愛人為心華夷一體蓋良歹不一各國皆同十室之邑必有忠信
page 19	倘云華人盡皆不良恐非憲台公心接物推己及人之至意也
page 19	又云華人識話及識規矩事例者甚稀又不甚與來往蓋華人若昔日在故鄉與貴國通商者始通言語而悉規矩若各處鄉人到此多言語不通故情意似隔心欲言而辭不達齒欲啟而機不投彼此毋怪其然
page 19	倘謂在貴省貿易者亦復無幾蓋中國貨物到來者不少或各國客人運來或華客自販互相貿易累萬盈千至採金于山傭工于巿皆遵規矩如云遊手之徒聚于一處賭博為生蓋聚賭窩娼中國例禁罪有明條蓋商等亦皆賤之第無官守之責不能驅逐屢欲阻止法無可施旣貴國例禁綦嚴望祈亟將娼簝賭館槩行禁止俾得賤者從良博者改業勿令吏胥舞弊而中正雍熙之世指日可待使同人安分營生商等厚望焉
page 19	至云入山採金除此
page 20	別無他作華人來此省者欲獲財帛耳稍遂其愿卽回國矣憶往者稔悉貴省章程甚善敬華如賓道遺不拾任從服賈採金故我等皆望慕義而來始時屢蒙關照禮貌相加乃近悅遠來日新月盛雲集檣帆作客者稅餉輸納採金者禮臣無虧自始迄今計中國載來貨物及船費總計入不抵支多有資本全空更被羣小侮弄在山內受盡明謀暗害斃命刧財車夫索勒艇戶强橫慘不堪言諸多受屈旣云無益於貴省原亦不裨于華人窃思貴省乃新闢之疆諸多曠土商民四方雲集始得人傑地靈以禮待人則陶朱猗頓之流出類拔萃之輩自然源源而至若以門外相視自重者必裹足不前至工藝不同居處各異易地則然
page 20	若云如別國之人携家室至此周圍在省居住或作工皆有事業與相交酬應往還彼此均有禮貎情意亦極欵洽凡事皆合其規矩惟華人不然蓋華夷俗殊古今常理若貴國與別國衣冠文物約畧相同惟中國則否中國內雖各省各府各州縣村鄉言語禮儀亦皆有別物類不齊風俗各異難以劃一是處皆然如貴國官商到我中土責其不識華語不達華情亦非理也
page 20	更有甚者蓋華人與貴國官民本同一體皆蒙
page 20	上蒼錫以好善惡惡之心衣冠禮儀之行故我大清恩典懷柔遠人中外無間置腹推心且如?者間與別國不睦我大清皇帝諭令官紳軍民格外周全貴國官商秋亳無犯恩禮叠加始終如一天下皆知乃近日貴省新例竟議我華人同烟賤黑夷官門不准作証蓋烟賤之夷不識人倫不知禮義不衫不履野處穴居緬思我中國開闢千萬年之景運晢聖相傳文武皆備禮義之俗富庶之區歴朝常以懷柔遠人為心中外如一為念且如別國譏我華人如同烟賤豈上蒼之心及貴國官民之意甘與此不倫類之人伍乎想皆不悉屢日兩國和好之情料非明理寬厚之議也
page 20	至云自後不准華人到此蓋我國久沾聖化廉恥道存若以禮義相加則樂居貴境倘以下流誤視愿返故鄉未至者祈飛示粵東止其鼓掉旣來者懇假期治下載捆言旋旣不失往日和好之情又存貴國懷柔遠人之意若無一定章程時以禁止華人來此之令隨意宣揚恐各國無知之輩藉端滋事將我華人在山內
page 21	不繼兵士勞苦于是主政拜相致仕謝職主后別立老臣巴米頓以代其位國人皆慶得人莫不欣悅想此次定必力制俄國遏其驕傲乃已
