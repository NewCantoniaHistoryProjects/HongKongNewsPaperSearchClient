page 1	一千八百五十五年十一月初一日第十一號
page 1	遐邇貫珍
page 1	香港英華書院印刷
page 2	英年月閏日歌訣
page 2	英年十二月其數同中原四六九十一卅日皆圓全餘月增一日此數亦易言惟逢第二月二十八日焉四歲二月閏廿九日回還
page 2	耶穌降生一千八百五十五年日記
page 2	正月初一日即甲寅十一月十三
page 2	二月初一日十二月十五
page 2	三月初一曰乙卯正月十三
page 2	四月初一日二月十五
page 2	五月初一日三月十六
page 2	六月初一日四月十七
page 2	七月初一日五月十八
page 2	八月初一日六月十九
page 2	九月初一日七月二十
page 2	十月初一日八月二十一
page 2	十一月初一日九月二十二
page 2	十二月初一日十月二十二
page 2	十一月禮拜詳序
page 2	一英初四唐九月廿五
page 2	二英十一唐十月初二
page 2	三英十八唐十月初九
page 2	四英二十五唐十月十六
page 2	第十一號目錄
page 2	心經論
page 2	英國貿易新例使
page 2	國裕民饒論
page 2	馬可頓流西西羅
page 2	紀畧
page 2	雜說編
page 2	近日雜報
page 2	省垣報畧
page 2	京報
page 2	歐羅巴新聞畧
page 3	心經論在合信氏所著全體新論錄出
page 3	心者運行眾血之府也位處胸中左右有肺周圍夾膜裹之色赤而鮮下尖上闊外體圓滑內空如囊四壁嶙峋或凹或凸當中有直肉隔之故稱為左房右房左右半截之間又有橫肉間之故有上下房之號四房大小相若可容血一兩上房肉薄下房肉厚每房有戶下房有門右三左二質韌而薄一角向下有筋絲數條牽連凸壁自能開闔血落不可復上生成樞紐機巧天然右上房有迴血總管二支其一向上其一向下右下房有大血管一支見圖中丁位長約寸許即分為二左右入肺左上房有迴血脉管四支見圖中戊位亦與肺通左下房有血脉總管一支見圖中辛位為赤血之總路心體另有血脉管迴血管腦氣筋白節筋密纏於內以行其用心房出納常有血一兩六錢血人上房則下房縮閉血落下房則上房縮閉互相舒縮以輪遞流行用手按心便覺肋裡躍動以時表驗之每一暋昵心跳七十五次共血經心者約計一百二十兩人身之血重比全體五分之一由此遞算則三暋昵之久渾身眾血恰運行一週若以中國時辰計之運行
page 4	四十週為一時也西國醫士較量心力大小嘗以一玻璃筒插入馬頸血脉管內血射八尺有餘云凡心有二聲一緩一急緩者其音散以長急者其音利而速附耳靜聽了了可辨心若受病即有變聲矣
page 4	血脉管迴血管論
page 4	血脉管者運行赤血之管也其徑常圓本體三層內層薄滑中層略厚色黃質軟自能舒張外層紋理交結總管及入肺管近心處均有三門形如半月門閉之時微窩向上門邊正中有脆骨一粒品字相對小如芝麻門後管體有小坳貯血少許使門不粘於管以助開閉之機心血過此可出而不可入其總管由心左下房生出直插上房而上約二寸許即迴屈而下彎作一棋下至膈膜分佈小支入左右兩脅透過膈膜分佈大支散行臟腑之內再下至腰即分歧為二散佈小支密纏股足之間其棋之上又生三大支左二右一右支約寸許復歧分為二一由頸右達腦一由右肩達手其左二支一由頸左達腦一由左肩達手皆散佈小支密纏於內週身骨肉無處不到支上生支髣髴如樹
page 4	迴血
page 4	血脉總管三門圖
page 4	蛤脚膜血管圖
page 4	眾血運行圖
page 4	臋部脉管圖
page 4	血輪運行圖
page 4	心內四房圖
page 5	管者回導紫血入心之管也管內有門門無定位其體比脉管稍薄其徑稍寬有血則圓無血則扁總管二支由心右上房而出一支向下以接下身臟腑兩足之迴血一支向上以接上身頭腦兩手之迴血散佈小支一如血脉管之狀但脉管深居肉內者多而迴管深淺皆有藍色無脉者是也另有一種名曰微絲血管目力不及見以鏡顯之見密結如網骨肉內外遍體皆然與血脉管迴血管兩尾相通故赤紫兩血通行無碍其理詳見下文
page 5	血脉運行論
page 5	血以赤色為正乃有紫色者何也凡赤血通行由心左下房發源直出血脉總管流佈週身之內以長骨肉而養生命然漸行漸改其性迨由微絲管入迴血管之中其色頓變為紫矣于是紫血由迴血管而行將近至心統歸總管以達心右上房轉落下房過丁管直入于肺運行肺內紫色復變為赤由戊管回心左上房即落左下房復出血脉管往來行運如環不絕人身百體賴血以生生生不已血必有減無增故須飲食以補之食物精液由吸管遞運至頸入會管
page 6	與迴血達心右房混然滾和乃由右房過肺化為赤血返心左房運養身體凡人食少則血弱絕食則身亡故曰民以食為天其是之謂歟西國有借血之法或人失血病危及產婦瀕死者醫士知其血小罔救嘗用機巧水筒借取壯人之血灌入病者迥血管內移時復蘇是以活者數矣先是用禽獸之血試之其人雖甦復死始知血非同類不合身體用也昔人屢剖死者觀之見脉管無血而空疑為氣管蓋未悟人死之時心力不能發血而脉管行其餘力漸擁漸盡故血聚於迴管之內惟驗雷火殛死之人脉管猶見有血却因全體瞬息盡絕而血脉止於倐忽之間也前二百年西國醫士尚未知脉管迴管之理有哈斐醫士者致知格物慧悟絕倫每割死人輒將心房迴管脉管口各門互相比驗遂悟其理云凡人脉至躍動乃心經逼發血勢百管湧應遍體皆然不獨手足頸內始有動脉但他處脉管有肉藏護故用手按摩不覺跳動大約男女老少脉至略異以時表較之每一暋昵常人七十至或七十五至孩提之年有一百三十至者老人每有六十至或五十至者婦女比男人約多十至若以一人而
page 6	手部脉管圖
page 6	脚面脉管圖
page 6	足後血脉管圖此是將小腿肉割去
page 6	大腿脉管圖
page 6	廻血管門圖
page 6	脚底脉管圖
page 7	心經眾管圖
page 7	心血運行圖
page 7	心左房門圖
page 9	破邊心部圖此圖乃將全心分割兩邊一為左房一為右房均分上下左下房一管曰辛乃發血脉運行週身之總管也左上房四管曰戊乃肺經赤血回心之管也右上房兩管曰甲乃帶週身廻血歸心之路一属上部一属下體是為廻血總管右下
page 10	房一管曰丁乃帶廻血過肺更換之管一心共有八管左房血色赤右房血色紫人畜皆然
page 11	論企坐行走脉自不同企比坐時快七八至坐比臥時快三四至他如食快於餓日快於夜顧亦隨時變更耳如走動驚恐酒醉之後更無定至也中土醫學分寸關尺以屬臟腑部位三指齊下竟作數樣脉理詎知脉形於血血源於心週身脉管流行貫通並無有專屬一經之理凡切脉一道不過辨其浮沉遲數以定寒熱虛實而已若庸醫胗脉絕無望聞問切工夫妄謂據脉定症誠有如醫鏡所云者然手足頸胸皆覺脉動而獨切手脉者何也蓋手脉之下有骨乘墊可以重抑輕按可以對面望問且伸縮便捷左宜右有取乎施胗之便耳若必求部位以實之則腦舍元神竟無所屬是至要者猶有未備也
page 11	凡鍼割之法割斷迴管血流少許自能止閉若割斷脉管赤血節節噴射小者須用藥止之大者須用線綁之否則血流不止少則失口多則喪命奏刀之技關系匪輕
page 11	凡人挑擔走動用力過度或脉管受病管體內層時或迸裂漸成脉囊血逗於內須用法截斷本管上流使血脉從旁支運行則脉囊消釋裂管漸塞如筋方無後患不爾管囊一破止血無方命斯絕矣
page 11	凡人羞恥面赤驚恐面青乃
page 12	微絲血管舒縮之故舒則血多縮則血少此其理也
page 12	血論
page 12	宇宙之內一切生類凡有脊骨者血色皆紅固人所同知目所共見者也孰知其中有微妙之物目力不及見者乎西國以顯微鏡顯之見血內有二物一為明汁一為粒子粒子者其形圓扁如輪中空而赤內貯紅液浮游於明汁之中名曰血輪精壯之人血輪多故血色濃而赤虛弱者血輪少故血色淡而稀譬如以千分血計之壯者血輪得一百四十分明汁得八百六十分人漸弱血輪漸少弱之甚者血輪只得二三十分餘皆明汁耳凡明汁之內又有數物一為蛋青一為肉絲一為肥脂一為鹵物一為鐵銹比如明汁千分大約蛋青得七八十分肉絲得三四分肥脂得二三分鹵物六七分鐵銹約一分之間皆能用法取出確鑿有據凡血在管中運匯流行不結不實若離管以出則漸凝結而分一為實紅一為黃水是也是也如貯血一杯以竿攪之肉絲凝聚粘連如帶取出放於玻璃片上以鏡顯之見肉絲纏結血輪仿如網眼或欲觀血輪走動
page 12	血脉總管圖
page 12	全體脉管圖
page 12	下部各回血管入肝化生胆汁圖
page 12	面部頸部脉管圖
page 13	週身血脉管圖點線是廻血管
page 14	人身脉管根生於心如之有枝有幹不論百體內外一氣流通與廻血管並行眾血由是以相出入
page 14	可取一大蛤撑其足膜窺以顯鏡便見無限血輪隨明汁流走於微絲管內管徑寬者即有二三血輪並行而過管徑狹者便見血輪束長而過迤?紛紛彷彿支江流水泛春花也
page 14	凡禽獸鱗介之類有脊骨者必有心有心者必有房但有兩房三房或一房不等惟有乳之類必有四房洋海鯨魚魚類之有乳者也西國醫士嘗剖驗之見其血脉總管徑寬八寸以此類推每一動脉心發血入總管約一千四百兩云
page 14	數年前英國新立減稅之例內外一體人皆以為國庫必空財用不足孰知商賈雲集國裕民饒此皆新例所致茲特持採列數事于左以為之據
page 15	入口貨在道光二十二年按關口估價通計約值銀三萬一千二百九十六萬員至咸豐三年增至五萬九千零四萬員幾及兩倍
page 15	出口貨在該十年內其值銀由二萬二千七百零四萬員增至四萬七千三百七十六萬員已過兩倍
page 15	英船所載貨在該十年內由五百四十一萬五千八百二十一頓增至九百零六萬四千七百零五頓外國船入口所載貨由一百九十三萬零九百八十三頓增至六百三十一萬六千四百五十六頓總計所載由七百三十四萬六千八百零四頓增至一千五百三十八萬一千一百六十一頓過兩倍頗多矣
page 15	稅餉所入之項在道光二十二年計得銀一萬六千一百萬零五千三百九十六員在是年及咸豐三年之間先後廢減稅例以至不下銀五千零八十八萬之多另廢穀稅不在其內如是則咸豐三年所入銀應不能過一千一百零四十萬員之數茲于是年竟得稅銀一萬七千三百九十五萬零四千一百九十八員除廢減外尤多于二十二年者則貨物之消流必大加增顯然可見矣
page 15	國債于道光二十二年年負欠銀三十七萬九千八百萬零二千一百一十二員及咸豐三年減至三十七萬零二百四十一萬一千八百四十四員
page 15	國用出入在道光二十二年所支多于所進者着銀一千九百一十萬零一千七百八十七員在咸豐三年所進反多于所支者着銀一千五百六十二萬零六千四百二十四員夫咸豐三年所支多于廿二年所支者該銀一百一十萬零二千四百一十六員而已而所進則多至三千五百八十三萬零六百二十七員
page 15	建船廿二年所建之船共計一十二萬九千九百二十九頓內一萬三千七百一十六頓為火船而三年所建共計二十萬零三千一百七十一頓內四萬八千二百一十五頓為火船
page 15	英倫銀行廿二年底通計貯行銀四千三百五十萬零二千四百員而三年
page 16	底則倍之直至八千七百五十一萬三千六百員在該十年內其老本亦由一萬四千八百二十七萬零二千員增至二萬一千五百三十四萬七千二百員
page 16	民間蓄積銀行于廿二年得老本銀一萬二千一百五十三萬二千八百一十二員至三年則得一萬六千零一十三萬八千八百四十八員較前數多三份之一此亦可見關稅平後民間樂利之處矣
page 16	國中戶口于道光廿二年所錄民數一千六百一十九萬四千口每人捐銀一員五毫有竒以為賙恤貧民之用是年共計支出銀二千四百九十九萬八千五百二十九員咸豐三年所錄民數一千八百六十一萬七千口而所支出濟金二千五百三十五萬七千六百九十四員與前數差不上下蓋每人止捐一員三毫有奇而已倘人數既增而捐金不減則銀應至二千八百八十萬員也
page 16	犯人于廿二年總計英倫及威勒士地共得三萬一千三百零九名至咸豐三年雖通國民數約增二百五十萬之多而犯人反減至二萬七千零五十七名而已前者每十萬中犯人一百九十三人後則每十萬中犯人止一百四十五名而已是四份減一也
page 16	土產之麥在本國市上所售者廿二年共計得四百零九萬一千二百三十五骨一骨約六石而咸豐三年則得四百五十六萬零九百一十骨亦見不收關稅而外國入口之穀日多即本土之穀亦日盛也廿二年市價每骨值銀一十三員七毫有奇三年值銀一十二員七毫有奇客歲則值銀一十七員三毫有奇自嘉慶廿五年至今市價未有如是之高昂者矣可見關稅一道多收適反以成少而寡取適足以成多且不特商賈獲益即農夫亦與收其利矣
page 16	來路絲髮稅項前者收至每百三十員今則減至每百一十五員英國土織絲髮出口在道光廿二年計值銀二百八十三萬二千九百零七員在咸豐三年則增至九百八十一萬二千九百三十二員較前數約多三四倍之間
page 17	道光六年以前概禁來路絲髮土絲獨居壟斷而貿易反不興旺每年出口亦不過約值一百六十八萬員而已 
page 17	在廿二年外國羊毛每磅收稅一兩個先士之間而本國屬埠之羊毛全無稅餉乃是年所入口者屬埠羊毛僅得一千八百四十六萬七千二百一十二磅而已外國羊毛反得二千七百一十一萬四千九百九十五磅在前所立偏庇本國及屬埠之例如此至廿四年是例全廢惟于咸豐三年外國羊毛入口增至五千零五十四萬九千九百零二磅而已僅不及廿二年兩倍之多而屬埠羊毛入口則增至六千六百九十八萬二千二百八十磅較廿二年尤多三倍矣本國所產之毛在斯數年亦大有增益毛雖增益若此而內外一體之貿易能令貨物消流致使毛價抬至每磅三毫六惟廿二年每磅止值價銀二毫四而已非于出產之人大有益乎出口毛貨所值亦由二千四百八十八萬八千零七十二員增至四千七百四十四萬二千四百八十員
page 17	道光二十二年外國糖仍奉例禁屬埠糖每百磅收稅銀六員零四而是年入口消流之糖不過一十九萬三千四百二十三頓是年後外國糖准與屬埠糖一例入口糖稅亦大減故在咸豐三年入口消流者不下三十六萬三千六百四十一頓內七萬六千五百九十九頓為外國糖而已餘二十八萬七千零四十二頓皆屬埠糖人素以為外國糖入口必將盡奪屬埠糖之市價誰知屬埠糖到反比往常每百多五十也
page 17	以上不過畧舉十餘條以明一體減稅之利其餘有益國計民生者尚有多條欲盡表而白之殊覺筆難盡罄耳夫英國自立一體減稅之例以來不過十年之間而所獲之益實難勝算以上所列事事皆是確據靡有浮言循此而行其利益寕有已乎使中國則而效之將見商賈爭趨通商裕國可指日待也望望馬可頓流西西羅紀畧
page 17	西漢武帝時有名馬可者姓西西羅屬頓流派居于以大利之亞庇農邑先耶
page 18	穌之未降生一百
page 18	六年後孔子之去世三百六十四年而生原為該地天潢支派父在羅馬朝官封男爵及其身曾在某將軍部下從征留心于格物言詞律法之學為人本有天資加以苦學行年廿六便在羅馬衙中為人辯訟而首辯之案乃人告為子弒父之事西西羅力代被告伸訴言詞愷切情理詳明遂使被告當堂放釋于是原告移怒屢欲攻之乃逃于希利尼地是時希利尼當興學藝冠于群邦西西羅居此篤志力學日與名人博士相往來竟將此時逃難之地化作從師取友之方矣事既寢後親友勸之歸國未幾聲稱大噪于羅馬公庭幹事多能言詞敏捷盡壓群僚遂蒙擢用遣往西西里島充布政使職以廉正得民心後歷任高官直陞至全國首領時有巨宦名加他蓮者謀燬京都欲先殺首領以奪國柄西西羅拒之在國會中發一言論大協輿情眾人為之憤感隨後加他蓮行刺之謀亦已敗露逃出城去協從數千人皆伏誅是以眾民頌德稱為國父又稱為二創羅馬之祖未幾退首領職其時有潑流革羅丟者位居民牧而賦性苛刻放縱無度西西羅肆其清議因而成仇無奈再出羅馬逃避于帖撒羅尼迦國人懊悔復迎之歸惟有惡黨怒其痛責于已常疾視之其中一人名馬可晏敦尼者後得三分國柄即極其權力以攻之時西西羅已歸田里問敲書史而所居與京城相隔不遠聞禍將至急乘挑架欲逃不幸適與刺客相值方探身出望而身首早已分離遂取其頭與右手回京示眾其刺客中有一人名波庇流哩拿者曾蒙西西羅以辯詞活命之恩今乃恩將仇報人面獸心一至于此悲哉傳說西西羅頭手到京之日晏敦尼妻佛娃竟將其舌鈎出以簪遍刺之誰信人類中有若是殘忍之舉而況出于官宦家之閨閣女子乎西西羅在日有云報仇之心婦女為甚誠哉是言也俗云最毒婦人心亦非無本而云然矣今之婦女幸勿效尤是所厚望計西西羅死享壽六十有三其所著書俱用臘定古文書寫後世不習是文故其書傳於世者不過十分之一然其卷帙仍尚浩繁矣考其行迹可稱赤心為國之人意念寬宏言詞靈敏今之為仕者皆樂法其言論焉其才敏雖如此而臨事尚多危懼每在公堂講論常若不勝其戒慎恐懼也方其女死時繼室似有喜色遂休之
page 19	上帝命人當守當行之通律西西羅書中論之甚詳也茲特節取一節附于篇末以便採覽焉苟觀此律便知四海之內皆兄弟矣故凡與我同類者不拘遐邇上下盡當相愛相親如同手足之義也耶穌所立之教亦不外即此通律之端以推廣之耳使當日西西羅不生于耶穌之先而生于耶穌之後其必崇奉耶穌之道無疑矣
page 19	爰有一律原至善真歷古罔替賦與群人教遵性分避叵從正覺其吩咐難拒其聲苟願聽之權力不輕是非以人之法律而能廢弛者也雖全會議士舉國群民亦不能移其規範於度外焉斯律也無須繙譯以傳語不用註釋以詳明非易地而遂異不古是而今非自古而今自今而後隨時隨處靡不同然立之者上帝傳之者亦上帝萬國之主永遠惟一而此律亦如之遵之者人誠為人背之者必非人類是背此律者雖或幸免人罰而實已受最重之罰矣
page 19	雜說編義獒傳
page 19	數年前有花旗船一隻名華城頓欲往中華搭客中有一貴人挈妻子同往其子纔五歲又帶有巨獒一隻名曰波啤其性甚馴且好戲要船中各客無不稱羡其小主人日與戲弄波啤亦樂應之若同類焉一夕正戲弄間天色黑暗船偶搖蕩該童失足落海忽然一聲呌喊報說有人落水于是波啤走至船尾跳水尋之其父聞報失驚即與數人共落小艇斯時正夕天色沉黑海面無光眾人皆以為此子必葬于大魚腹中矣未幾聞水响聲其父欲向响處而尋于是駝公移艇相就艇中人亦同力助之忽見波啤口銜童子得意揚揚其父即使艇近而援之幸得無恙其父母欣喜不勝而眾人亦莫不慰藉且嘆此犬之勇而義也迨後船至亞非裏加之南角搭客皆欲登岸貴人同妻子亦在其中方下艇時貴人囑水手扼住其犬勿令下艇待艇抵岸然後放他落海蓋欲以表其犬泅水之能也水手依命而行犬見主人離船左顧右盼然脫身不得無可如何及艇已抵岸貴人方將手帕一搖水手見之會意放犬犬即跳落海中向岸而泅眾人靡不嘆羡忽然聞犬大吠數聲跳躍海面人方以為必是反筋故
page 20	艱于泅水而不知其所遇更有甚于反筋者蓋有一大沙魚欲追而啖之斯時波啤左右迴避或上或下水手開艇欲救時犬力已竭而沙魚踴躍向前勢在危急幸主人手携鳥鎗一口見魚反腹張口正欲肆其鯨吞即發鳥鎗中其腮頰于是水手將波啤救回其子兩眼垂淚且哀且哭抱之于懷眾人亦以沙魚被死而波啤無恙為慶
page 20	獲亡兒傳
page 20	數年前亞麥裏加合眾國有一村鄉建在山邊偶有一少子走入林中至晚不見回家其父驚駭即集隣里數人速往尋覓尋至九點鐘候竟無踪跡于是村鐘鳴响若報失火情形村中人皆以為鄉中失火及詳問方知鐘鳴之故原非為火乃為失兒以鳴其慘也父母彷徨心狂意亂村民靡不為之傷心于是各人登山入林四處代其尋覓不覺東方既曰而踪跡渺然斯時太陽高升山青水明淑氣撲人眉宇而各人以心有所係不暇賞玩村內寂寞舖戶皆閉貿易停息凡為人母者遊于街上愁心見于面目眾人並無別心惟以不見此兒牽掛而已是早九點鐘候忽聞號炮一聲乃報已獲亡兒者斯時人皆默然靜聽消息無不私心揣度以為所獲者不知兒之尸骸耶抑該兒得獲生全耶猜疑間偶聞報喜之聲說兒得保無恙于是眾人齊集以樹枝搆成架子置兒于上舁者在前隨者在後手舞足蹈逐隊而回來至山腰暫憩一刻歡聲四達响澈雲衢一路歸來謳歌載道兒母聞之悲喜交集忙出街上抱兒大哭幾至失聲觀者無不下淚眾人為之寂然者久之忽有一人歡聲高唱眾人和之躍舞一塲然後四散其休戚相關有如是也
page 20	拯溺妙法
page 20	凡人溺水若為時未久尚可解救英國有救人命會已立法數條為拯溺者之用其法如左
page 20	一拯溺者宜安妥毋急遽毋將身倒置毋用鹽酒揆摖下當拯出時宜仔細舁至附近屋宇舁時面宜向上到屋宜去其衣服將其全體拭乾用煖布包裹最宜拭淨其口及鼻孔兩處然後用法施救便可使其煖氣來復喘氣復回其法有
page 21	五
page 21	一以湯壼來往按摖脊處
page 21	一以熱水樽放置胃脘腋下股際脚板數下
page 21	一以絨布漸熱水温煖全體
page 21	一以熱水滿一浴盤置溺者于中其水以手可探得為度此法至要
page 21	一用手輕輕撫摩其身摩來摩去
page 21	若溺者氣尚未絕以上五法施之必能使元氣復翻如欲使其再得喘氣莫如用一小風箱將嘴放入一鼻孔以手塞其旁孔及口徐徐吹風入胸滿肺待胸際高起然後將手放開復用手在胸上徐徐按下使風從口鼻而出仍用風箱施如前法如此數次溺者必能還其生命矣英國以此法救溺屢試屢騐百不失一所患者救無耐心或以一發不應而遂罷手則自悞良多耳
page 21	近日雜報省垣報畧
page 21	英諺云無消息是好消息蓋言事皆如常並無事故斯乃熙熙皞皞之象也本月十二日友人寄余信云邇來城中無事可報天字馬頭行刑頗減皆因百姓耕田鑿井樂業如常故也則所謂熙熙皞皞者今于省垣遇焉惟是道路紛紛猶有悚人聽聞者傳說東莞水面有賊匪聚集約同順德新會香山等處匪黨于十六日舉事往攻省城然至今未有消息大抵此輩勢窮力竭無所能為諒亦終歸于盡而已
page 21	京報
page 21	六月二十三日廣督葉名琛奏為總兵巡洋遇盜打仗失利現經查明下落南澳洋面與閩洋毗連匪船每多出沒上年十一月總兵韓嘉謨出洋巡緝望見匪船三隻即開炮轟擊該匪亦開砲拒捕該師船砲沉匪船一隻忽有大匪船十餘隻赶至各弁槍砲齊發延燒匪船韓嘉謨赶往擒拿匪船火星飛入師船撲滅不及匪船前後夾攻並肆焚燒韓嘉謨身受重傷落海殞命
page 22	六月二十五日上諭蔣啟敭奏下北蘭陽汛三堡漫溢本年黃河水勢暴漲堤工危險六月十八日水勢復漲二十日全行奪溜刷寬口門至七八十丈迤北正河業已斷流下游居民罹此凶灾朕甚憫之
page 22	六月二十六日山東巡撫崇恩奏為查明漕船在洋被刧江蘇運船至石島洋面被匪刧去銀米貨物又宋源昌等二船被匪擱截島內勒贖實屬疏忽之至六月二十八日上諭恒春蔣尉遠等奏官軍進剿夷匪連獲勝仗貴州郎岱鎮寕夷匪滋事經王成路於五月二十二日分派官兵進剿養馬蜜蜂二寨斃匪數十名安莊坡亦斃匪數百人六月初三申有謀進攻阿塘焚斬賊匪數十人現尚恃險負嵎着速行剿滅無留餘孽
page 22	六月二十九日上諭和春福濟奏賊陷英山旋即克復安徽英山縣城屢被賊匪攻撲均經官軍擊退五月十一日賊萬餘來撲于十二日乘大雨攻陷城池經道員何桂珍于二十六日率同該縣蘇秀槐由竹幻進攻斃賊六七百人彭惠疇督勇分路並進賊勢不支官軍渡河攻西南兩門賊匪從南門竄出被各勇擒斬三千餘人當將城池收復
page 22	上諭和春福濟奏攻剿外援逆匪迭獲勝仗六月十四逆匪突來四五千人在大堂店一帶窺探經和春督兵力戰斃賊無算十八日南路新到賊匪萬餘有入城應援之信我軍分途迎剿奮勇爭先連用大砲轟擊逆匪倒斃甚眾和春復在馬上開砲連斃悍匪又殺黃衣賊目五名鄭士魁亦揮兵沖殺逆屍遍野是日兩路斃賊一千餘名
page 22	上諭和春奏請將督剿失利之員議處副都統忠太督剿巢縣賊匪六月十三日賊聚數千自焦湖奮勇出撲經官兵擊退賊於平頂山等處突出萬餘沖營我兵眾寡不敵退守西山馹營盤被燬該員未能先事豫防咎有應得交部議處
page 22	六月三十日上諭官文奏收復雲夢應城兩縣現在督兵迅攻德安德安賊匪被兵懲剿陸續下竄六月初九日吳瑛帶練進攻縣城殺賊三百生擒十一人當將雲夢城克復初十日王培厚探聞長江埠賊船下竄帶勇追擊燒沉賊船
page 23	數隻應城境內一律肅清雲應兩縣當德安武漢交通要路現已乘機掃蕩斷賊應援着官文迅行攻克德安母緩
page 23	七月初一日上諭駱秉章奏兩廣賊匪竄擾湖南連陷宜章郴州東安官軍攻擊迭勝並將衡陽武岡土匪撲滅湖南邊境與兩廣毘連廣東餘匪奔竄經駱秉章飭勇進攻仁化殲賊千名收復縣城擒獲賊首曾佳等佛山匪徒襲陷宜章縣城進撲郴州五月初三日王葆生分路截擊斃賊千名初十日迭獲勝仗賊勢不支分竄臨武嘉禾兩縣經廬肇煦截殺千餘突有賊首何祿等數千由乳源一帶竄來王葆生等勇迎擊于走馬嶺殺賊一千八百連陷賊營忽有另股賊匪潛從小路竄入州城廣西之賊由全灌竄陷東安王鑫馳往援剿斃賊數百奪獲賊船二十七隻其武岡衡陽之土匪乘機竊發亦經任瑛剿洗殆盡
page 23	七月初二日上諭曾國藩奏撫臣劣跡較多一摺江西巡撫陳啟邁奏報軍情不實着即革職
page 23	上諭曾國藩奏水師獲勝五月三十日賊船至姑塘青山由西岸直上官軍將賊船包裹大砲攢轟戰至兩時之久賊目張姓被刺落水淹斃者無算餘匪紛紛脫逃
page 23	七月初六日上諭太常寺奏關帝先代封爵應否推崇關帝神威顯佑自應敬謹加封以示尊崇關帝曾祖光昭公着加封光昭王祖裕昌公着加封裕昌王父成忠公着加封成忠王
page 23	七月十二日上諭西凌阿奏德安逆匪竄撲軍營本月初二日德安府城賊匪分股竄撲三陂港等處恭將劉富成迎拒不支賊眾由旁抄裹勇隊營盤猝被燒燬西凌阿調度乖方着革職
page 23	七月十二日閩督王懿德奏南澳水師剿匪廈門官紳妄報邀功廈門逆首黃位潛往粵洋據水師督臣李鈺廷咨稱黃位與廣匪王興順聚集南洋希圖合帮進攻第兵船單薄必須雇募火輪夷船同往剿捕方足以制强宼適商人趙福太自願捐資雇募火輪兵船各一隻隨同剿匪二月初四日駛至洋面見有匪船聚集遂開砲轟擊當時擊沉匪船多隻生擒逆黨多名逆匪黃位連船擊
page 24	沉旋據南澳鎮總兵陳應運所禀不同並未聲叙火輪船協同勦捕等情該督臣李廷鈺細查大號洋船委係趙福太所募當時委員李逢時以火輪船必係首先沖圍攻擊足以得手不知夷人性情反復到彼開放鎗砲因見師船足以制勝即行駛赴東港該員等未及細查是以與南澳鎮原禀參差該員希圖冒功實屬膽大請即革職以肅官箴
page 24	七月十九日上諭和春連日擊賊獲勝盧州逆匪負嵎抗拒六月二十六日和春督兵進攻南路賊匪分股來撲兵勇分路截擊斃賊七八百名初四至初九四戰皆捷賊膽已落
page 24	七月二十日上諭駱秉章奏南北兩路剿賊獲勝湖北逆竄敗後仍踞通城經魁聯等遣勇迎勦先後斃賊無數賊已敗竄復有崇陽逆黨及義甯賊匪分股再踞通城經徐志近等每仗獲勝該逆已全數敗退歸巢復有廣東竄匪圍撲臨武縣城及桂陽之文昭司地方經臨武官紳攻守兼施城圍立解桂陽逆匪亦吳清鶴圍攻每日斃賊數百賊仍敗竄彬州踞城之賊着即迅速掃除貴撫蔣尉遠奏下游苗匪肆擾台拱黃平丹江清平等廳州縣四出焚掠廣西撫勞崇光奏籐縣被逆匪竄踞旋經知縣雷葆初督勇克復擊沉賊船七八隻溺斃多名
page 24	以上所錄七月十二日抄所載閩督奏剿滅匪賊廈門官紳冒功妄報果係該督臣分所應爾但恐摺內仍有不實兹據本港政令報所載稱云于二月初二日有大英二枝桅兵船一隻泊在廈門有一英商達知船主說近南澳海面有賊船一帮橫行肆刧該船主本欲前來香港遂立意順道探其虛實初三日船到南澳南澳唐官所說與英商無異該唐官遂委一員在英船指引賊處復自帶兵船一帮隨之及到其處果見南濵賊船六隻潮州賊船四隻另有小船不計其數英兵船即下矴開炮瞬息間已擊壞賊船五隻又獲共南濵大船一隻並救回被奪貨船二隻于是賊船星散揚帆而竄若使官船能合力向前則眾小船必片板無存矣惟其時眾官船止圍住一南濵大船不暇他顧以致失此機會也戰畢該英船將所獲之南濵大船及貨船二
page 25	隻連人交與居官調處即便開身向南而行再遇所逃之賊船數隻復開炮擊而壞之然後于初四日夜抵港云據政令報內所載未有及趙福太捐資顧船一事而奏內歷歷陳之是否屬實自知者自決焉且英國御師船非人所能顧者則趙福太顧船一說誠謬至奏中動以夷人相稱似非以兩國和好之誼相待不無于禮未當耳
page 25	又七月初六日抄內有奏關公顯靈請旨王其三世窃以為關公有靈亦斷不藉人間爵位以為先代光寵孰若將此封號移贈有功諸臣俾知勸勉斯為實濟且縱令關公果能顯靈拒逆亦不過奉上帝所命賞賜自有帝裁若以人道待之?屬不必
page 25	歐羅巴新聞畧
page 25	英十月二十六日接到歐羅巴九月初十日新聞紙方知英佛攻俄大獲全勝是日港內兵船皆昇彩旗于正午轟發大炮由鳴谷應烟焰沖宵共慶奏凱此乃西國常例每週喜事輒如是焉是日適有西班牙國火船一隻泊于港中亦同時發炮助慶因邇來西班牙與英佛合約攻俄故也據新聞紙所報畧云于波羅的海俄有炮台數座魚貫相連總名之曰士徽鉢堅固異常天下所最難攻者共有數處士徽鉢居其一焉英八月初七日英大兵船九隻火兵船十三隻大銃艇大炮艇各十六隻聚集于前至晚佛之兵船與火船銃艇炮艇亦到初九日布置停當初十日辰刻銃艇炮艇離俄臺約有四里即開炮轟擊俄人亦以炮相還彼此炮聲兩日不絕英船所費火藥一萬四千担有餘士徽鉢倉庫房屋悉為灰燼俄人死者不計其數而英佛死者止英水兵一人傷者止數十人而己其所以能保全士卒若此者蓋因該艇便捷輕利旋轉如意俄軍炮手難以取中故也此一役也大顯英佛戰船威勢使俄國海濵英不震疊
page 25	于哥羅美地西巴士多卜魯城之東有折乃也河佛軍與薩顛軍在河邊山上結營戍守以防禦俄人北路來攻于英八月十四日晨早俄軍果以五六萬眾自城中發出欲先襲取此營隨後乘勝用南北兩路夾攻以冀擊退英佛大軍不料守折乃也營二軍奮勇應敵俄軍不能取勝反致大敗死于陣上者約三千
page 26	五百人于是銳氣大挫收兵入城而英佛精神百倍轟擊愈急至九月初八日佛人攻取馬拉鴿炮台英人亦取東西二處炮壘但因俄人四處轟擊卒不能守然自馬拉鴿失後俄之元帥知城難久據自將兵船沉溺海中又自放火燒城南隅後事如何下月方知
page 26	上說薩顛國有軍于哥羅美帮助英佛夫薩顛國載在瀛環志畧名曰薩爾的尼亞乃以大理地之一邦數月前立約與英佛同事共打俄國邇來薩顛與羅馬教王不和欲脫離其厄教王赫怒而薩顛君臣皆已決意不受其拘制亦足見其國勢有將興之象也
page 26	于英八月十八日英后與夫君太子長公主及一班大臣駕御火船渡海親臨佛郎西國佛帝迎于海邊預備華亭殷勤晉接隨後同往京師巴里英后在佛國留駕十日遍觀巧工公庭畫閣宮殿大堂等處佛人大喜夾道恭迎當時集于巴里城者諸外國人不下六十萬之多而無有一聲雀角一團和氣世所罕見佛帝親臨英地于前而英后親答其禮于後從此二國和睦固結愈堅而天下萬國將亦因之獲益也
