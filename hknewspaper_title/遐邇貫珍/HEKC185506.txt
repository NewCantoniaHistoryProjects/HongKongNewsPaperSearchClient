page 1	一千八百五十五年陸月朔旦第陸號
page 1	遐邇貫珍
page 1	香港英華書院印刷
page 2	英年月閏日歌訣
page 2	英年十二月其數同中原四六九十一卅日皆圓全餘月增一日此數亦易言惟逢第二月二十八日焉四歲二月閏廿九日回還
page 2	耶穌降生一千八百五十五年日記
page 2	正月初一日卽甲寅十一月十三
page 2	二月初一日十二月十五
page 2	三月初一日乙卯正月十三
page 2	四月初一日二月十五
page 2	五月初一日三月十六
page 2	六月初一日四月十七
page 2	七月初一日五月十八
page 2	八月初一日六月十九
page 2	九月初一日七月二十
page 2	十月初一日八月二十一
page 2	十一月初一日九月二十二
page 2	十二月初一日十月二十二
page 2	六月禮拜詳序
page 2	一英初三唐四月十九
page 2	二英初十唐四月二十六
page 2	三英十七唐五月初四
page 2	四英二十四唐五月十一
page 2	第陸號目錄
page 2	地理撮要
page 2	腦為全體之主論
page 2	雜說編
page 2	野人智窺盜跡
page 2	與獅相遇事
page 2	刨口柴能言
page 2	驢犬妒寵
page 2	泰西二女論寶
page 2	近日雜報
page 2	西鵪士船運載搭客論
page 2	各商紅呈
page 2	大憲批語
page 2	省垣新聞畧
page 2	京報
page 2	公使包令往暹羅立約節畧
page 2	包令於暹羅代花旗傳道師解難
page 2	歐羅巴新聞畧
page 2	港內義學廣益唐人論
page 3	地理撮要
page 3	地理之學所以考究詳言地面情勢分千支萬緒而其統有三曰數曰性曰事
page 3	以數而推論地理則知地體何形懸于空際屬行星之類斯學為天文之一支又表地體之廣大定地面各處相去遠近向背等事
page 3	性者生之質也以性而推論地理則審察地面之水陸山川禽獸魚虫草木寶藏之屬
page 3	事者人事之變也以事而推論地理乃曉遍地所立諸國與及諸國風俗教化紀律貿易等事
page 3	二統所論地性乃上帝所成三統所論地事乃人事隨時隨處而變通
page 3	以上所說如地形為圓斯乃以數推理而悟如瑞士國多山斯乃以性而說地勢以唐山分十八省印度為大英屬國斯乃以人事而
page 4	論地情
page 4	以數而推地理于初學尤為至要者有九
page 4	一地形本圓故稱曰地球
page 4	以地形為圓似屬妄談而實確有可據請讀者姑以船之離岸而致思之則便了然洞澈矣夫船當離岸不遠其船身桅?無不歴歴在目離岸頗遠其船身便隱不見及愈去愈遠則祇見其桅頂更容一刻則並無所見矣設使地形如平原則以船身之大雖遠猶在目中而何以船身反為先失其故何歟蓋必有物以遮蔽其間故也然此物非地之圓凸處而何此理畧如有人過山自下而望之當其在山巔而落山背則望者先失其足次失其身末失其首此又地如圓球之一據也更有幾說如駛船周地而行與月食之理等事皆是確鑿可據者然二年前之第二號遐邇貫珍中已詳論之矣故無庸于此重贅
page 4	二地形雖圜而畧匾
page 4	三地球每日自旋一週
page 4	四地球自旋其中心似有一硬線通貫為軸故地理博士每稱為地軸地軸兩端卽南北二極處也
page 4	五南北二極之中地之最大處若畫一圜線環繞名曰赤道
page 5	如手執一橙以巨指及食指按橙之蒂底兩處其兩處可比地球之兩極以鐵線一條在所按之處直貫橙心可比地軸在橙身中央橫畫一線可比赤道但地球之微匾處非如橙之一目便可了了若望者能以一視而得地球全身則南極北極之匾處亦非目力所能卽辨者要必立法以考之然後乃有所依據西國文士稽地球赤道徑長有二萬六千四百里二極徑長有二萬六千三百里二徑所差者一百里而已赤道四周有八萬三千里
page 5	六東西南北謂之四方
page 5	東西南北分辨甚易若于正午時向日而立則面南背北左東右西四方旣定則地面各方之相向可以明如指掌矣歐羅巴所繪之地理圖像以圖首為北下為南右為東左為西
page 5	七地面若畫圜線與赤道平行謂之緯線藉以度地面之闊處而定方位之南北
page 5	八地面自北極至南極若畫圜線直貫赤道謂之經線藉以度地面之長處而定方位之東西
page 5	昔古泰西考究地面情形而于東西之形勢畧識大概而于南北之形勢未得指歸夫凡物之形長之勢居大闊之勢居小是故擬二處之相背向南向北稱為闊處向東向西稱為長處至今其地理書每說球面方位離赤道之多少必云某方闊處有北度若于或南度若干惟此與華夏說法不甚合若云某處緯線在赤道之南北其度若干方適其宜如廣東省城緯線在赤道
page 6	之北二十三度十七分澳大利悉尼緯線在赤道之南三十三度五十五分至圓線歴家每分為三百六十度夫二極各去赤道圓線四分之一故北極在赤道之北九十度而南極在赤道之南亦九十度若旣定一處之緯線則知其去赤道之遠近但各緯線繞地球全身其所統貫之方位無限相去赤道遠近皆同則欲定某處之方位徒藉緯線不能必更定一經線夫以緯線而論則萬國皆同一例蓋因其皆自赤道而起計也若經線則用有不同蓋諸國各以其京都之經線起計如華夏以北京起計則地球一半在北京之東一半在北京之西地球破中每半圜有一百八十度故經線或在北京之東或在北京之西不能過一百八十度
page 6	泰西地理圖及地球形像所畫緯線多少不定而中有四線乃一定不易者其近赤道之二線離赤道二十三度二十八分一在赤道之北在赤道之南其遠道之二線離赤道六十六度三十二分亦一在赤道之北一在赤道之南近赤道者名夏冬二至緯線亦名黃道之南北二限遠赤道者名南北二極圜線此四線之隙在地球
page 6	分為五道帶一曰熱道帶二三曰溫道帶四五日寒道帶熱道帶所蓋之處在夏冬二至緯線之間每年皆有正頂太陽之日寒道帶分南北在南北二極圜線之外所包之處夏天白晝長溢乎十二時晨冬天夜暗亦然溫道帶亦分南北于二極二至圜線之間所包之處週年皆不正頂太陽白晝不能過乎十二時晨夜暗亦然
page 6	九地為一粒行星每年繞日而行一週
page 6	以地球為一粒行星每日自旋一週遞年匝日一轉此理初聞似難入信然自明嘉靖年間波蘭博士歌白尼肇著天象真論泰西諸士無不宗之其理確其事實惟愚者尚懷疑焉二年前第五號遐邇貫珍中已畧言之
page 6	行星有正有副皆繞太陽而行而副行星則月之類亦繞所屬之正行星而行行星之外更有彗星亦繞日體行星之多少尚未悉知華夏每說金木水火土五行星而已而西士所審確者正行星三十有九其中四粒客歲方始窺出副行星卽月類有二十行星繞日軌道微有撱圓之形今將其大小離日遠
page 7	近畧列于左
page 7	太陽居行星之中有圜形大于地球一百三十八萬四千四百七十二倍
page 7	金星西名墨糾力徑長約有一萬五百里遠日一萬二千三百餘萬里
page 7	水星西名味弩斯徑長約有二萬六千里遠日二萬三千萬里
page 7	地星卽地球徑長約有二萬六千四百里遠日三萬一千七百餘萬里有月一輪副行
page 7	火星西名瑪爾斯徑長一萬三千六百餘里遠日四萬八千二百萬里
page 7	續火星者有三十一小行星乃近數十年來西士所窺出者各已命名但此不能具述其星最大者徑長二百六十里或八百三十里遠日自七萬萬里至七萬六千萬里
page 7	木星西名若必德徑長二十九萬里遠日十六萬四千六百萬里有月四輪副行
page 7	土星西名撒登其徑長二十六萬餘星遠日三十餘萬萬里四周有光環三外環遠身六萬九千三百里更有月八輪副行
page 7	於蘭納斯星華夏未有加名其徑長十一萬五千里遠日六十萬六百四十萬里有月六輪副行
page 7	納鈢等星華夏亦未有加名其徑長十三萬八千里遠日九十五萬萬里此星窺出僅有九年所己見者有月一輪副行
page 7	彗星之道人未細察其繞日遲速不一或三年或六年或七十五年或數百年至于離日而永不回者亦有之其軌道深有撱圓之形
page 7	嘗考中國地理誌書卷軸無幾其中所載未盡詳明且所紀者大半祇屬中土偏隅而乃名其書曰天下地輿未免小之乎視天下矣十年以前福建中承五臺徐松龕先生所輯瀛環志畧頗為曲盡惜其擇焉不精語焉不詳尚留白璧之玷惟甲寅歲上海有大英慕維廉先生著有地理全志分為文質政三統斯誠無微不搜無義不窮者矣有志地理者于是書而考究焉則庶乎其無遺義矣茲遐邇貫珍所載與將來後號所續不過特其撮要耳
page 7	腦為全體之主論
page 7	凡人有臟腑之司各適其用以互相濟而養身形又有交接傳胎成孕之具以司傳其種類而更有主宰覺悟動作之司以應外事者卽腦是也古人云人為萬物之靈萬事皆發於心實未知靈之在腦又云腦為元神之府亦未知腦之
page 8	功用蓋人之腦最大較萬類之腦或相倍蓗足推人為萬物之靈而其靈則在腦也或問腦卽人之靈魂否答曰腦非人之靈魂乃靈魂所用之機以顯其思慮行為者耳初生小孩無腦者死腦少者痴腦中或有膿血水脹或生熱或骨壓則失本性而朦昧不明或卒遭跌磕震動其腦則頭目迷懵推而言之眼無腦氣筋則不能視耳無腦氣筋則不能聽鼻無腦氣筋不分香臭舌無腦氣筋不知甘苦週身手足之能知痛癢冷熱軟硬澁滑及能記古今應萬事者無非腦之權也或問腦在頭顱之內何能運用遍身乎答曰腦在至高為一身之主但其氣筋分派如繩如線如絲者總名之曰腦氣筋纏繞週身五官百體皮肉筋骨臟腑內外無處不到故全體聽腦之驅使無不如意倘手足肉之腦氣筋壞卽廢而無用矣然昆蟲眾類亦必藉腦始有動覺惟與人類獸類之腦不同形有生于脊者有數腦如珠相連者百足之蟲節節有腦故斷其身兩半皆能走動也
page 8	凡人自初生至二十歲時腦隨年長至二十四五長足之年全腦約重二斤零自三十至四十歲時腦亦微長四十至五十腦定而不長矣五十以
page 8	反轉腦底之形圖
page 8	頭部腦氣筋圖
page 8	腦頂
page 8	腦內形圖
page 8	破邊腦枚圖
page 9	割去頭頂骨
page 9	在腦頂橫割即見水房再深一層即見如此
page 9	後年將老弱而腦略輕減女人之腦約少男人五六兩西國書有量腦之法以九十度為率其法用一機矩將一端自耳孔橫度至鼻孔又將一端由頷骨上量至額然後視兩端相去幾何額之高者約得八十五度額斜削者約得七十至八十度之間大抵度愈多則人愈智度愈少而人愈愚因度多者則頭骨闊而腦必大若度少者其腦亦小矣故智者之腦必大且重西國有上智之士死後人剖挖其腦秤之共重五十七兩又一智者腦重五十四兩又一人腦重四十八兩斯皆腦之奇重者其人聰明特達巧思絕倫無出其右又有痴蠢之人五十而死腦重一十八兩又一人四十而死腦重二十一兩人固以腦輕重為愚智而獸類亦然猩猩獸之最靈者也以機矩度之約得五十六至六十度幾與庸人相埓若家犬則三十五度羝羊得三十度馬得二十三度他獸愈愚度亦遞減下而鱗介則無度焉
page 9	人之腦最貴在至高之位週圍有骨包護誠不易受傷西國醫士或觀死人之腦在額上半截展割其皮肉後鋸其骨見腦充滿頭顱之內全無虛隙腦外有胞三層首層卽骨內衣堅韌略厚緊粘于骨次
page 10	層雙胞膜中有濕潤一邊連近骨衣一邊反包其腦第三層有薄膜隨其淺深盤曲之縫皆到腦紋與猪羊略相似左右各有血脉管兩支分佈此管由心而出運血養腦以全體之血計之腦得七分之一腦雖主使百體還須賴多血養之其管乃傍食喉棋上骨縫而上將至腦際蜿蜓而入故不沖激腦體腦分左右兩枚胞膜間之故左右不至相逼兩枚正中之下有橫紋筋絲相屬其下有水房水房之中有薄膜間分為二反看腦底則腦之左右皆有三葉分前中後而內實相連腦底有腦氣筋九對第一對入鼻司聞香臭第二對入眼球司觀萬物第三四六對入眼肉司運動第五對每分前中後三大支前首支從眼窩上骨孔而出分佈于頭中次支從眼窩下骨路而出分佈面上亦分小支入上牙床散佈上齒後第三支入下牙床分佈下齒從外孔出分佈下頦又分一支入舌此三支俱司角痛癢第七對分二支一支入耳內司聽聲音一支出耳門底分佈面部司運動此支若壞則眼口俱歪第八對傍氣喉而下入心肺與胃
page 11	脊髓前後根圖
page 11	橫割一片所見如此
page 11	手部腦氣筋并脉管圖有橫紋是脉管
page 11	腦連脊髓之形圖展出胞膜內見脊髓
page 12	足後腦氣筋并脉管圖有橫紋是脉管
page 13	脊髓前後根圖
page 13	橫割一片所見如此
page 13	手部腦氣筋并脉管圖有橫紋是脉管
page 13	腦連脊髓之形圖展出胞膜內見脊髓
page 14	足後腦氣筋并脉管圖有橫紋是脉管
page 14	或窄中之色白再橫割大半見兩邊各有水房近前兩角形相反向外近中兩角形曲向下近後兩角形相對向內左右房皆有水故曰水房
page 14	大腦之下蒂連小腦一顆亦分兩枚其上有堅厚胞膜與大腦相隔故無壓逼之虞直割看之灰粉色微紅有紋如扁柏中有小水房其重約得大腦七分之一
page 14	脊髓者由大小兩腦直生而下為腦之餘蓋承腦之驅使分派眾腦氣筋之本也西國醫士剖開脊骨考騐見胞膜三層膜內有清水環護脊髓髓質與腦質同類比手足骨內之髓大相逕庭亦謂之髓者蓋中土無名不得不沿其舊耳其形如兩柱並立而中相連前後有直縫分間內灰色而外色白自枕骨大孔下垂過頸骨?骨直至腰骨之次節而止上下略大而中略小自頸背骨第三至第六節左右分派腦氣筋入手故髓柱略大又自背骨第十節至腰骨第一節亦然因左右分派腦氣筋入足故也每柱之旁各有豎紋間分前後故有柱前柱後之稱兩柱左右生出腦氣筋三十一對在頸骨裏生八對在背骨裏生十二對在腰骨裏生五對在尾骨裏生六對左右各穿骨孔而出然每支皆有兩根長
page 15	約四分一根生于柱前一根生于柱後二根功用不同前根主司運動後根主司覺悟實一筋而兼二用凡人百體之能運動及有覺悟者是皆腦氣筋所為而腦為之主使也
page 15	西國有人嘗將一兔割開脊骨見髓柱之前後根試觸其前根兔必縮動因前根司運動若觸其後根兔必呼呌因後根司覺悟而知痛也又有人將一鴿割去其大腦數月尚生但無覺悟飼之則食拋之則飛若不動之則常如睡觀此可知大腦為覺悟之主又將一鴿割其小腦亦生數月但不能飛動反其背于地不能自轉則小腦當為動作之主矣然有腦氣筋常能自行其用不待人意命之者如肺常呼吸心常舒縮胃之消化內腎生溺外腎生精等經是也至若熟睡之人納水其口自能吞嚥爬搔其足彼必縮動或展其目以火照之其瞳人必縮小避光若斯之類乃腦筋自能感動以傳其氣力亦非本人之意也至手足抽搐牙閉口噤及小兒驚癇却因腦筋氣力妄行太烈所致然有小腸生蟲作癇者有將出牙作癇者有癲狗咬傷成癇者其源皆同他如中風癱瘓麻木發羊弔思慮傷神狂症癲症痴症頭痛頭暈等症其源皆出於腦或脊髓之中洋人有死于是症者剖騐確有據也
page 15	英國巡海兵船有一水手上桅捲帆失足傾跌船上昏然不省僅存氣息日惟仰臥十指騰震不停時或張嗋其唇侍者卽與之食知其餒也船中醫士莫究其源及返國卽邀名醫治之週身診騐遍無傷損惟于頭上有小凹處遂知為骨破壓腦之由卽用一圓鋸鋸一骨孔鉗起壓骨好加理復約兩時許患者卽能起坐醫士問其痛苦以手反指其頭由是日漸省覺過四日後行動言語如常自言為何處人僱工于某兵船如何傾跌云計其受傷至全愈之日共十三月也
page 15	又有某商素有睡行之異一夕忽于睡中起行悞以窻牖為門戶闖行而出翻跌樓下壓一大石角上折其背骨其上半身猶能言語飲食動作如常下半身痿亳弗能動無復便溺不知痛癢醫士撫騐料是脊髓斷折無法可療七日遂死剖而察之果見髓柱斷絕如刀割然
page 15	以上兩症事實創聞腦及脊髓之機無容少損洵明証也彼壓腦者沉迷罔覺閱十三月而痊命危幾于不續其髓柱斷絕者上身腦筋未壞故動作如常下身脊髓斷絕腦氣不復聯接遂致身亡莫救
page 16	腦與脊髓其要害若此
page 16	上大所論不過言腦之大要尤有奧妙之理誠難以筆形容者然所論皆屬有據而言閱者可以無猶豫矣
page 16	雜說編
page 16	野人智窺盜跡
page 16	北亞麥裏迦有一土人結廬林中以捕臘為業每曝脯于壁間一日獵罷歸廬脯已失去于是彷徨四顧審視一週然後出門迹賊徑投林中適遇數人間之曰有一侏儒白色老人手執短鎗有小犬隨後犬尾割短諸兄曾見之乎今日吾脯失去偷之者必此人也眾異之曰子未目擊其人親覩其事何以知其詳細若此土人曰吾脯掛于壁間高處歸視壁下見有叠石堆聚無非以為企及之計故此知其為矮人及看林中落葉見其留下步迹相離不遠故知其為老人且其足踵向內足趾向外如倒八字形非若土人之足踵向外足趾向內如入字形者故知其為白色人也當其偷脯時將鎗放倚樹傍樹皮被鎗口揩損視所損處離地甚近故知其所擕之鎗是短的且觀其犬跡細小故知其為小犬無疑方偷脯時犬眠塵埃中留下尾迹禿然故知其犬尾割短凡此數端歷歷可証偷吾脯者非他而誰眾人聞言大為心折
page 16	有遊者述與獅相遇之事其略如左
page 16	日者天氣清爽空無片雲余隨獵士遊于河濱約一二里許見有叢生蘆葦高可隱人獵犬縱意所如奔入蘆葦深處欲以捕物適遇巨獸伏于叢中乃亟狺之我儕疑其為獅隱約審視未甚分明因而嗾犬驅逐之出却是大黑騣獅牝牡一對其牝者忽爾不見而牡者猛然趨前恨余先已綑鞍下馬交與獵人徒手步行此時畏懼無濟而逃匿亦無從也乃犬不自量力膽敢耀武揚威絕無懼怯之狀竟奔在人獅相隔之間狺狺不絕此義犬之勇誠足令人羨慕者矣惟獅自知其力量寂然不動但目注視獵人犬乘其隙卽趨近其旁意欲噬之被獅將爪一舉而二犬立斃爪下我們見其如此遂發鎗擊之中脅血流如注而獅尚穩然獨立斯時正恐其前來撲噬不謂忽爾回頭沿河遠去眾人遂藉以無恙莫不欣然共慶矣
page 16	刨口柴能言
page 17	太平洋海諸島素不與外國相通近七八十年來始與諸國漸通來往因其地孤居海中聖教之所不及故習俗愚蠢目不識丁邇來耶穌教內門徒遊其地而教誨之多有信從而易俗者前有一教師傳道是邦採其人情風俗輯為成書茲特譯其所著一事錄于本編俾讀者知土人之不學面牆以見學之不容以已也其書云當時余欲在島內建一禮拜堂本島諸人皆來相助其酋長亦樂代為司理一日余忘携矩遂拾刨口柴一片以炭書數字于上浼一長者曰煩尊友為我帶此柴回家交吾妻室長者曰倘見師母宜以何語相告曰無庸子告此柴當代我告也長者聞言詫異把柴一看祇見上面塗鴉徧滿因曰此物口舌安在何能言語乎余曰無庸多間携柴回家便見分曉于是土人至屋遂以此柴獻上妻室見之委柴于地卽就器箱內尋矩長者緊隨在後心內驚奇及妻交矩長者曰弟願窃有請也師母何以知先生需用此矩乎日子豈不曾帶來刨口柴乎長者曰柴是我帶但未聞柴有何言告汝日子特未聞其柴固以此矩告我矣煩子將矩帶回面交先生為幸于是其人左手執柴右手執矩兩手高張洋洋疾走逢人便告曰英人之智慧于此可見矣雖刨口柴片亦可使之能言亦可使之能言
page 17	驢犬妒寵喻言
page 17	凡外國風俗無論男女喜以小犬玩意常置膝上摸弄寵同兒女一日驢見而妒之自思曰犬與我同為獸類彼得獻媚於主而我獨不能乎於是前蹄壓於主母身上欲作撒嬌之狀主人嗔怪卽叱馬夫鞭之是驢之不自量故也如世人果倚勢位可恃者雖有小過亦可作為玩意若下賤之輩犯之罪無可辭耳為人自量可也
page 17	泰西二女論寶
page 17	昔泰西羅馬有兄弟二人姓加勒哥顯名羅馬其母名哥尼裏亞賢而且智教子有方一日有一女友謁之其女富而好驕叙晤間卽自炫其珮玉珍寶且向哥尼裏亞求示家藏頗有自矜意適其子從學歸家哥尼裏亞遂指謂之曰此卽吾家珍也
page 18	近日雜報
page 18	西鵪士船運載搭客論
page 18	本年第一號遐邇貫珍有載洋船西鵪士運載搭客前往舊金山遨遊海面歷二百餘日卒不能抵埠竟轉帆而回一事邇來承辦該船事務之行商于本港新聞紙內力為解辯說西鵪士船既堅固而船主亦是老成練達之人伙長水手等亦既精而且多所搭客數尚未足額至清水食物無不足用有餘而船之所以不能抵埠者非關該船之不利人事之無能實因水風常有不測而人意之所不能逆料者耳且該船之轉回乃係眾搭客自求于船主者及船轉抵黃埔之後該商將搭客水脚一一送還兼以善言安慰此次搭客雖大為失望枉受艱辛而實非由該商妄行射利所致云云
page 18	前月本港大憲目擊港內米價騰貴故喻米商等各陳己見妥議盡善章程俾得採擇施行等因足見大憲留心民事至意茲將各商呈文並大憲批語詳錄于左
page 18	各商紅呈
page 18	聞省城米巿限價至令米船少到米價大增香港不限價米船尚亦源源而至澳門封港米船卽不敢入境價雖不高而米日少矣但澳門附近皆有米出雖無外來之米亦可足食香港近地田少全藉外來若封港則米船不到不特價昂尤恐缺食是封港原欲以顧糧反致絕糧矣決不可行
page 18	現時米價日增皆因各處客商來港爭買標高巿價辦去故本港存米無多人皆致食貴米此一可慮也米船到港每被一家全買利歸一家不得均平此亦可慮也茲將法度除上憲台察奪一凡米船到港必要一律分售各家米店其或有數家不卽齊集者則其名份歸入各家均分一各舖賣米在本處日給一二包者限照本加四先士若賣多及外客採辦則任從舖家議價多少如此自然米價不至爭貴港店大小均沾其利遠近百姓皆受其益請定章程准後百姓米船到港公司勿限其價又勿封港任從時價買賣然後米船多至而本港愈加興旺也
page 18	如果貴國欲行善事以濟百姓莫若公司遣貨船或火船往各埠運米來
page 19	港除清費用照本平賣以惠百姓平賣之法每家每次約買一包為率是本港百姓實受其益在公司於本錢無損所謂惠而不費人人感德此法最善
page 19	大憲批語
page 19	三月十九日香港寮佐官麥奉憲轉諭米巿首事人等知悉照得昨經傳詢一切事宣現擬不拘仍准照常載運往來買賣惟伊等求發皇家船隻解運一節是難准允今卽有便船必專用以袪絕洋匪盜匪盡絕則通貨貿易不難其袪滅賊匪之事若便速行可卽一掃淨盡致本港之興盛也凡屬內民等倘敢有爭鬧或搶奪米糧等弊必行嚴拿重辦但此乃不務正業下流所為本港原不容無業閒民藏匿將來正業居民備足其閒散之徒須禁止其由內地遷赴本港至於及期另行曉示須知諭者
page 19	自憲批發後南北皆有船陸續載米而來聞說初八日載到米三萬五千担故此本港米價日漸低減誠可喜也
page 19	省垣新聞畧
page 19	四月初八日接到省信內云近日省垣人民困憊多端而最所關心者莫若絕糧一事因米價日日高昂此翻情形誠從古所罕有者也回憶道光十三十四兩年霪雨連綿西潦湧漲各處圍基十缺八九所有民房浸沒幾盡其時米價雖昂然亦只如去年每員糴二十五二十六斤而已未若今時之騰貴者本年自正月至三月終米價如珠每擔五員更或有賣至七員者生靈困苦木葉為糧究其致此之由皆因鄉村擾亂逃往省垣居住者甚多兼以貿易冷淡故也近日工匠貧人受苦倍慘屈指難勝卽富者亦變為窮漢雖素未習東郭齊人之業爭奈枵腹難　未免弱顏一試甚至餓殍盈衢良可慨也幸有豪富之家發米賑濟貧人公局開倉平糶官府亦徧城張示嚴禁時價高擡且示以辟榖丹符等類嗟嗟夫民以食為天丹符烏能有濟惟禁止壟斷一節差得救荒大要也目下有米船一百二十號已到省河約計可支二十日左右更聞小呂宋新加波及印度等處米船不日魚貫而至會計準可支持數月但所已到之百二十號米船乃自廣西下四府而來者曾于去歲啟行因聞李亞快搔擾西江
page 20	故轉駛向水東在彼灣泊數月日前同請火船押送而來不料澳門豆皮勝聞此風聲卽發賊船四十只搶去米船數號其餘雖已抵省尚未發賣各米船因失去數號謂火船護送不力欲在火船酬金內扣除以此議論未定故也聞此來船除載米外多載乾柴並雜貨云
page 20	邇來省城左右村鄉頗稱安靖紅賊俱已瓦解至官窰日前為賊所掠者皆因賊黨無糧然卒為大歴大圃壯勇所逐三月十七日大良城已為官軍收復擄得賊黨數百人並獲賊船三十隻西樵一帶尚未平康水陸還多險阻數日前已有官軍四路往捕諒賊黨必不敢與之相抗也九江賊眾設有稅館一間徵收來往稅餉准人來往澳門不准往省目下其處米價高昂竟與省垣無異想此刻官軍一至定必望風逃散矣自上年六月起事之後各鄉城巿被禍惟均人烟稠密之塲悉為灰燼日中為巿之地盡變兵墟欲求原氣如常必需數十年培養有心人所為念及之而咨嗟涕洟者也現在右親佛山等處俱有官軍鎮守將來南海縣屬料必防禦加嚴本年省城東邊多處未有耕作四圍貿易
page 20	花旗國政治制度
page 20	前於第三號篇內曾叙英國政治制度如何措置又於後篇論及英與花旗二國本同根源宗派其政制均如一轍後乃背析宗邦自立為國所謂合郡國也茲篇所述者及英彼國之政制並將其所以與英國區別不同之處詳言以申之遡其判析宗邦之初諸郡於始不過暫為萃聚眾力而起原因宗國征稅新例不協於彼土輿情故羣興而相抗為敵及得逞其志後總須聯結牢固綴合億萬眾如一體終乃建立盟約言明結合聯屬之由擁立之主其權柄操持之等及律例措施之條皆詳列而備載之當始析時計不過十三郡每初郡皆由英國簡派總制大員涖任管理茲則諸郡各以本郡自創之例自治其區而總憲及創例官憲皆出庶民公為推舉其舉法通郡人人皆聚而署名乃推較所得署名以最多者
page 21	為準政制之式皆郡中庶民主持然於中仍立有限制不能踰越辦理公務者施行條例者征收課稅者皆由羣庶定之諸郡郊外或有曠間土壤為民眾開墾從而盤聚以居者暫號之曰達利多利譯曰散部落終而徙育蕃庶人數日益增盛其人因而會集公議創立一政制規模卽陞科歸流遂著籍自成一郡迨今按其數已增至二十零郡矣倘歸流之後其中民庶仍欲返為散區者法亦聽之然國初迄今亦卒無為之者其統臨諸郡有國主一人焉復有其副以佐之從政者則有選舉輔贊兩院佐國主者則有宰衡四人首勷理國家典務次管理陸路戎政又次管理水師戎政其四則經理庫餉其兩院所謂選舉院者如古制鄉舉里選之法員缺無定額三萬三千人中選一人升之每十年一核戶口冊按籍而稽每郡應舉若干人年屆二十五歲者選而登諸院凡舉必以本郡人不得以他郡人與其列占籍為郡民者恒以七年為準否則不與選二年俸滿再與舉者留不與者解任旋鄉里仍民籍此選舉院則例每屆二年則全院人員皆易也至輔贊院員缺亦無定額由每郡創例官薦舉二員升之年屆三十歲及占籍九年者方與其列六年俸滿然二年一次解任者三之一較俸遞推其膺薦之員二人亦輪班互易不為同時升降此輔贊院則例每屆二年則院中人員易三之一也輔贊院會議時君之副臨其地為之主選舉院會議時推院中一人為之主兩院會議均開闢門庭明目達聰億萬人皆得觀聽惟有要務關乎機密者則局戶議焉所議之欵載筆者書諸冊選舉人員雖選由三萬三千之眾然皆不隨聲附和循眾意以建議恒得獨抒己見無顧無嫌蓋眾人選舉初不過衡識量材選其所當舉而已凡兩院集議每年至少會集
page 22	一次譯言謂之曰國會國主與其副亦為諸郡所推立每郡內設數人專司推戴策立之事其人之數卽按該郡選舉兩院人員之數相同但已與選兩院及為各職司官員者俱不得與其人公推二人一屬本郡一屬他郡者策立為國主與其副當其公推定議詢謀僉同繕備清單上列推戴者何人分列佐策署名者若干人敬謹封固呈送輔贊院主者既接封遂於兩院公同面啟會計各郡所推視署名數之多者得立設所推兩起或三起其得署名人數均相同則於選舉院中尚另置一密選之法會兩院決之國主在位四年期滿遜位仍儕庶民復推選新者倘於期內薨逝或告退休息則其副代為之然必誕育自本國及春秋三十有五而居處於本國十四載者乃得推選國主與其副及兩院人員俱例受俸糈惟國主之俸於在位四年內不得議所增減以上所叙國主及兩院是謂合郡國綱領舉凡創立條例征收內外關稅主持征伐開採鼓鑄建闢道途設置郵驛募練壯勇簡派官員審理叛國案件科斷海盜罪條刑罰判處各郡紛爭聚訟斷理倒歇貿易攤還年限核准外國人入籍等事皆得共秉大權而國主獨操之柄則制水陸軍務赦免國人罪犯督飭輔贊院與外國訂立盟約派遣使臣通聘住劄列邦簡授百官庶職員缺如國中需造新例先在第一院內興議轉送至第二院酌裁兩院俱允議乃奏呈國主准者於十日內批依施行逾十日不批卽頒下通行之如或不准批明所以不應准緣由復交原議院令其覆議若兩院覆議其中人員有三分之二以為是者亦卽頒行之修改條例必皆現存在議人員居大半允其議且應與開國制治之道無有違背始得改行因其初治道原屬萬民所定故必求合民情乃能修改
page 23	也至於國會凡會時國主先自聲說意欲於年內倡辦某欵某事剖論詳明俾眾共參聽旋卽由兩院隨時妥議佐理而措辦行焉若國主有失德選舉院列糾於輔贊院建議廢立若百官有愆尤選舉院列控於輔贊院而撤其任雖國主亦不能開復其職國主退位後如有違行可以科罪有欠負亦得控追與民庶同若兩院人員有過舉本院人員卽可議其罪罰倘經院員三分之二同定其罰卽革其職而擯之凡現任庶司百職人員不得復選入兩院而兩院人員在任之日不得因錢債欠項將其提審押追由此觀之無論何等地位民庶各郡以為堪作國主者卽可推立踐位付之以軍國權柄畀之俸糈祿養如百官一體惟其權但能行於例之中不能越於例之外司職任事如百工受傭無稍踰越制度也國用經費國會預議定其數額國主不能濫用水陸軍營其錢冷淡異常人心無復可望惟願各港米船多來以救燃眉之急其餘則不暇及矣聞說各處田禾甚好但恐日至之時餘賊乘機搶奪終屬子虛烏有耳
page 23	又有人自內地來者說云初一二日九江紅兵大敗始因華艇人與官軍合謀而華艇往來貿易納稅彼以為兩不相帮任從交易次因紅兵多心問及官兵情勢如何艇人給云官兵不足懼爾若與我相和我為汝建一紅旗長一丈有餘出入內地以壯威勢彼官兵聞之必然畏懼紅兵信以為然遂建大紅旗一面出入彼營以窺虛實後卽請紅兵頭目十餘人入一大華艇艙內大肆筵宴一飲而醉艇入遂閉艙門連絡同仁社學數千人三鄉社學百餘人官兵百餘人殺入營內焚燒民房無數紅兵因此無主東竄西奔各自蕩漿屯聚猪頭山係一孤洲之山離九江約二十里許仍有一大船名水砲台載二百餘人係首目關巨坐駕並附駕船亦有數百號但被官兵擄去紅兵船百餘號旗幟數百俱寫太寕堂平鎮王字樣所擄之旗約黃旗居多紅旗居少此次所殺紅兵諒亦無多因彼此均有畏懼惟艙內之頭目約十餘人為最顯著者兹聞官兵陸
page 24	續進而云云
page 24	京報
page 24	正月二十六日上諭吳振棫蔣尉遠奏進剿黔西迭次獲勝州城解圍一摺貴州賊匪從官軍攻克仁懷桐梓兩縣猶敢屯聚黔西南北各路迭次攻城經官軍擊斃甚多上年十二月福連等督兵出城殺斃賊匪一百數十人二十七日經王成路直抵安底賊巢斃賊無數賊黨紛紛逃竄周邦瑞於各山洞搜獲二百餘名三十日於三里堰拿獲偽官多名正月初一日移營牛塲黔西大股賊匪屯集木姜玻約萬餘人聞風遁至黔西州西門外王成路進攻斃賊多名陣斬賊目陳受生擒二百餘人其分占州南爛泥溝大小關賊經徐河清連日攻打斃賊無數將大小關立時奪回近城一帶賊踪剿除淨盡
page 24	正月二十七日上諭勝保勦辦高唐逆匪日久無功糜餉勞師厥罪甚重着僧格林沁傳旨將勝保拿問解交刑部
page 24	正月二十八日上諭駱秉章奏江藍廳被賊竄入旋即收復並連次擊賊獲勝等語上年十月十二日廣西清水賊匪勾結廣東連州之賊竄逼湖南江藍廳縣從東北角竄入十四日顏培鼎督兵奪回賊踞之福至嶺開砲向城轟擊賊匪棄城狂竄生擒偽先鋒陳老五江藍廳城收復
page 24	十二月初六日廣東賊匪分竄橫江沂村顏培鼎調兵分剿賊卽遁走
page 24	二月初二日上諭吳振棫蔣尉遠奏興義首要匪徒殲除凈盡逆匪余令恒等連陷安南普安二縣竄撲興義貞豐二城經官兵先後殲斃首逆收復二縣郡城解圍
page 24	二月初六日上諭僧格林沁等奏設法誘賊出巢收復高唐州城逆匪南竄現被痛勦一摺正月二十九日夜間僧格林沁密令南面站墻官兵停止更籌故作疎防該匪果疑無兵向南奔竄經僧格林沁督兵窮追至荏平縣屬馮官屯入村踞守該處三村相連意欲死守抗拒本月初二官兵一擁向前立將西面二村奪回斃匪二百餘名現僅剩五百餘名
page 24	二月初日上諭王懿德奏仙遊軍務完竣逆首林俊已被火焚
page 25	二月二十一上諭王慶雲奏山西沁水縣刁民聚眾滋事
page 25	二月二十三上諭蔣尉遠奏安順府屬匪徒滋事勦辦肅清匪徒周小海在孔鷄堡地方煽惑勾結經該府劉書年悉數殲擒
page 25	二月廿五上諭何桂清奏逆匪竄擾黟縣委員督戰陣亡逆匪於正月二十七日由羊棧嶺竄至黟縣徐榮聞警督兵前往堵剿二月初三賊眾紛至徐榮身受重傷力竭陣亡
page 25	公使包令往暹羅立約節畧
page 25	英五月十二日公使包令大人自暹羅國回港溯其初于二月十二日在港開行三月初三日至暹羅京都邦哥暹羅王以禮貌相接着五位大臣議事至十八日乃商定貿易和約數條兩邊歡喜押名傳聞該約條?盡善盡美向來暹羅與英商貿易者其人必先納財于王然後方准故平素與英易貿者不過數人而已嗣後則任從眾人隨意而行從前貨物出入必徵重稅今已革除此弊凡貨入口祇納百分之三分而已嗣後英國貨船入口所納稅則與唐船同例英民居于暹羅者議于京都左右地方盡一日程內任意建屋設立禮拜堂來往若有人告英民有犯法之事任從英國領事官審斷十年之後兩邊復議和約或損或益當與時為變通此乃其大概現有一公臣將條約帶回英國獻于皇后待皇后騐察押名然後曰眾便可知其詳細公使包令能成此事如此之速而且妥可謂使于四方不辱君命者矣而暹羅王能樂交英國接以尊禮又能革除有碍貿易諸弊可謂識天時而為民之父母者也
page 25	公使包令于暹羅代花旗傳道先生解難
page 25	近數十年來有花旗國耶穌之徒數位先生在暹羅京都居住又建立禮拜堂刷印教書恩施醫術代天宣化普救民魂歷年無異邇來羅暹王心失疑竇欲禁錮之不準復行包令大人一至邦哥風聞其事遂于私朝為該花旗先生力辯解免于是暹羅王收回前禁仍舊準行此可見包令大人一視同仁無分畛域卽非本國之人亦必力為援救仁人君子之行事大抵如斯然此事未必無裨于暹羅蓋花旗教徒不遠千里而到彼傳道施醫使暹羅舉國皆信耶
page 26	穌為救世之主由是而舍舊從新則藉是以脩身齊家治國將見國運日興必如水之就下沛然莫能禦也
page 26	歐羅巴新聞畧
page 26	英五月二十四日接到大英四月初九日新聞紙畧云近因哥羅美地冬寒旣退俄與英佛相持愈力彼此互有援兵鏖戰迨無虛日俄軍屢次失利而兵士眾多城堅炮利英佛欲下其西巴士多卜魯城正未知期何日溯自俄帝匿哥拉未崩之先因哥羅美元帥師勞無功遂下令降調回京不料元帥于哥羅美身已受傷未到京都路上身故
page 26	目下天氣和暖波羅的海冰消船便往來英國已準備戰船一大帮前往該海攻擊俄羅斯北邊兼拒其兵船使不得出于大洋所備之戰船共計有六十號內中火船二十七號一總大炮共二千五百九十八位炮手水手等共一萬九千零四十九人諒天下諸國從無有戰船能與相較者但俄師防禦甚密于沿海一帶多設炮臺又于海底多藏暗器以阻撓敵船想英船到時兩邊定多傷害也
page 26	歐羅巴武備具舉而三軍之士如熊如羆如虎如貔以此攻城何城不克然現在諸國公使大臣咸集澳大利京都商議和約惟是照新聞紙所載其議恐不能成因英佛所討者奢而俄帝所許者約澳大利旣與英佛同心獨普魯士猶豫未決故或有謂普魯士旣懷貳心英佛必當興師問罪誠如所言則歐羅巴一洲又多一番兵戈之患也
page 26	港內義學廣益唐人論
page 26	大英自開港以來皇家每于該處村塲設立義學以啟發童蒙無非胞與為懷不忍困蒙之吝近聞香港赤柱等處竟多有不在義館就學者詰其所由乃因其父母不喜其子姪誦讀耶穌經書且嫌館內不安文昌帝君云云夫耶穌之書始終教人為善去惡其有益人身心者更大且為英國所信奉唐人居在本港卽屬英憲治下誦習此書有何不可至若為父母者堅意不欲其子弟誦習此書則脩書達知該學先生使其專讀唐書亦可英斷不以歸信耶穌强人至于設立文昌帝君銜位皇家書館决不准行蓋有犯于上帝聖誡且亦無益于人殊屬無為今港內日就太平無事之時正值偃武修文之會故于各處
page 27	書院復議別立先生用英話教以天文地理數學等事其有裨益于後生小子者正復不淺為人父母者曷細思之
